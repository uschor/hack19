וזאת אשר דבר להם אביהם וגו', ברך אותו אין כתיב כאן אלא ברך אותם למה לפי שנתן ליהודה גבורתו של ארי וליוסף גבורתו של שור ולנפתלי קלות איל ולדן נשיכתו של נחש תאמר שזה גדול מזה הרי כללן כלם באחרונה איש אשר כברכתו ברך אותם.
לפי שחלק להם את הארץ ונתן ליהודה ארץ שהיא עושה שעורים ולבנימן ארץ שהיא עושה חטים אעפ"כ כללן אלו באלו שיהו אוכלין אלו משל אלו הרי וזאת אשר דבר להם אביהם אליהם אין כתיב כאן אלא להם וזאת עתיד נביא לברך אתכם כיוצא בו במקום שפסקתי אני הוא יתחיל לברך אתכם וכן עשה משה שנאמר  וזאת הברכה אשר ברך משה אמר להם אומר אני לכם אימתי מגיעות לכם הברכות האלו משעה שתקבלו את התורה שנאמר  וזאת התורה אשר שם משה וגו'.
ואף במה שחתם להם יעקב פתח משה, אמר משה מזקנים אתבונן , יצחק כשברך יעקב א"ל ואל שדי יברך אותך  במה חתם בסוף ברכתו בקריאה שנאמר ויקרא יצחק אל יעקב ויברך אותו ויצוהו  ויעקב במה שפסק אביו משם התחיל שנאמר ויקרא יעקב אל בניו וחתם וזאת אשר דבר, ומשה כשברך את השבטים פתח ממקום שפסק יעקב שנאמר וזאת הברכה וחתם באשריך ישראל ואף דוד כשהתחיל בשירה פתח במקום שפסק משה באשרי האיש  הוי מזקנים אתבונן: