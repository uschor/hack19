וה' פקד את שרה, זשה"כ וידעו הגוים אשר ישארו סביבותיכם כי אני ה' בניתי הנהרסות .
וידעו הגוים אלו האנשים שהיו מביישות את שרה וקוראות אותה עקרה, כי אני ה' בניתי הנהרסות שהיתה נהרסת שנאמר ואברהם ושרה זקנים באים בימים, נטעתי הנשמה  שהיתה אומרת אחרי בלותי היתה לי עדנה, אני ה' דברתי ועשיתי  שנאמר וה' פקד את שרה.
בראש השנה נפקדה שרה ונולד יצחק לז' חדשים בליל פסח שנא' שוב אשוב אליך כעת חיה, וארבעה עקרות נפקדו בראש השנה ואלו הן שרה ורבקה ורחל ולאה: