ימינך ה' ימינך ה', פשוטה לקבל שבים, שנתת ארכה לדור המבול לעשות תשובה, שנאמר, לא ידון רוחי באדם לעולם , ולא גמרת עליהם כלייה, עד שהשלימו רשעתן לפניך. וכן אנשי המגדל נתת להם ארכה לעשות תשובה, ולא גמרת עליהן כלייה, עד שהשלימו רשעתן לפניך, שנאמר, ועתה לא יבצר מהם . ואין ועתה אלא תשובה, שנאמר, ועתה ישראל מה ה' אלהיך שואל וגו' , ועתה ישראל שמע אל החקים , ועתה שמע . 
וכן אנשי סדום נתת להם ארכה, ויאמר ה' זעקת סדום ועמורה כי רבה וחטאתם כי כבדה מאד, ארדה נא ואראה הכצעקתה הבאה אלי עשו כלה וגו' , ולא גמרת עליהן כלייה, עד שהשלימו רשעתן לפניך. וה' המטיר על סדום . עשו תשובה, מטר. ואם לאו, גפרית ואש. וכן במצרים לקו במכות אולי יעשו תשובה. כיון שלא עשו תשובה, לא נשאר בהם עד אחד. 
ימינך ה' נאדרי בכח, ימינך. למה שני פעמים. אלא כשישראל עושין רצונו של מקום, עושין שמאל ימין. וכשאין עושין רצונו, כביכול עושין ימין שמאל, שנאמר, השיב אחור ימינו . 
ימין ה' רוממה ימין ה' עושה חיל . כשהן עושין רצונו של מקום, הנה לא ינום ולא יישן שומר ישראל . לא עשו רצונו, העירה, אל תזנח לנצח, ויקץ כישן ה' כגבור מתרונן מיין . וכשהן עושין רצונו, חמה אין לי . אין עושין רצונו, וחרה אף ה' . כשהן עושין רצונו, ה' ילחם לכם. אין עושין רצונו, ויהפך להם לאויב , ולא עוד אלא הופך רחמנותו לאכזריות, היה ה' כאויב בלע ישראל . תרעץ אויב, לעתיד לבא. וכן הוא אומר, בזעם תצעד ארץ . תרעץ אויב, זה אדום, שנאמר, יען אמר האויב עליכם האח :