אלה הדברים. יתברך שמו של מלך מלכי המלכים הקדוש ברוך הוא, יתברך ויתעלה זכרו. שכל הנסים שעשה לישראל במדבר, כך עתיד לעשות ויתעלה זכרו. שכל הנסים שעשה לישראל במדבר, כך עתיד לעשות להם בציון. במדבר כתיב, אלה הדברים. ובציון כתיב, אשים מחשך לפניהם לאור ומעקשים למישור אלה הדברים עשיתים ולא עזבתים . במדבר כתיב, וכל העם רואים את הקולות . ובציון כתיב, קול ששון וקול שמחה . במדבר, ארץ רעשה אף שמים נטפו . ובציון, אני מרעיש את השמים ואת הארץ . במדבר, וה' הולך לפניהם יומם . ובציון כי הולך לפניכם ה' ומאספכם וגו' . במדבר, כי ישוב ה' לשוש עליך . ובציון, וגלתי בירושלים וששתי בעמי . ישושום מדבר וציה . מה ראה ישעיה לומר כך. אלא לפי שכשעברו ישראל את התורה, עמד הושע ואמר, ושמתיה כמדבר ושתיה כארץ ציה . לפיכך אמר ישעיה, ישושום מדבר וציה. וכל נחמות שאמר ישעיה, ישושום מדבר וגו', כפלים הם. לפי שלקחה מיד ה' כפלים בכל חטאתיה , לפיכך נחומיה בלשון כפלים, נחמו נחמו עמי , אנכי אנכי הוא מנחמכם , עורי עורי , התעוררי התעוררי , שוש אשיש , פרוח תפרח ותגל . דבר אחר, ישושום מדבר וציה. מפני מה כתיב כך. ללמדך, שבשעה שהקדוש ברוך הוא מגלה שכינתו על ישראל, אינו נגלה עליהם כאחת, מפני שאינן יכולין לעמוד באותה טובה בפעם אחת. שאם יגלה להם טובתו כאחת, ימותו כלם. ראה מה כתיב, ומעולם לא שמעו לא האזינו, עין לא ראתה אלהים זולתך יעשה למחכה לו . צא ולמד מיוסף. בשעה שנתודע לאחיו לאחר כמה שנים, אמר להם, אני יוסף אחיכם, מתו כלם, ולא יכלו לענות אותו וגו' . הקדוש ברוך הוא, על אחת כמה וכמה. אלא מה הקדוש ברוך הוא עושה, מתגלה להם קמעא קמעא. בתחילה משיש את המדבר, שנאמר, ישושום מדבר וציה. ואחרי כן, [ו] תגל ערבה ותפרח כחבצלת. ואחרי כן, פרוח תפרח. ואחרי כן, כבוד הלבנון נתן לה. ואחרי כן, המה יראו כבוד ה' הדר אלהינו. לפיכך אמר דוד, כי בנה ה' ציון, נראה בכבודו . ואומר, כי עין בעין יראו בשוב ה' ציון . ואומר, ואמר ביום ההוא הנה אלהינו זה קוינו לו ויושיענו וגו' :