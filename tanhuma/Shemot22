ויקח משה את אשתו ואת בניו וירכיבם, זה אחד מעשרה דברים ששינו רבותינו לתלמי המלך בשעה שכתבו לו את התורה יונית, ואלו הן אלהים ברא בראשית  אעשה אדם בצלם ובדמות  זכר ונקבה בראו  ויכל ביום הששי וישבות ביום השביעי, הבה ארדה ואבלה שם שפתם  ותצחק שרה בקרוביה  כי באפם הרגו שור וברצונם עקרו אבוס , ויקח משה את אשתו ואת בניו וירכיבם על נושא דם , ומושב בני ישראל אשר ישבו במצרים ובארץ גושן ובארץ כנען שלשים שנה וארבע מאות שנה, וישלח את זאטוטי בני ישראל ואל זאטוטי בנ"י לא שלח ידו  אשר חלק ה' אלהיך אותם להאיר לכל העמים אשר תחת כל השמים, אשר לא צויתי לאומות לעובדן , וכתבו לו את צעירת הרגלים, ולא כתבו לו את הארנבת  לפי שאשתו של תלמי המלך ארנבת שמה שלא יאמר שחקו בי היהודים וכתבו לי שם אשתי בתורתם: