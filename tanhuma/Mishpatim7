תנו רבנן, לא תשנא את אחיך בלבבך , יכול לא תסטרנו, לא תקללנו. תלמוד לומר, בלבבך, בשנאה שבלב הכתוב מדבר. מנין לרואה דבר מגונה בחברו שחייב להוכיחו. תלמוד לומר, הוכח תוכיח . הוכיחו ולא קבל, מנין שיחזור ויוכיחו. תלמוד לומר, תוכיח. יכול אפילו פניו משתנות. תלמוד לומר, לא תשא עליו חטא . 
ותניא, הוכח תוכיח. אין לי אלא הרב לתלמיד, תלמיד לרב מנין. תלמוד לומר, הוכח תוכיח מכל מקום.
ומאן דלא מוכח, מתפיס בההוא עון. דאמר מר, כל מי שאפשר לו למחות באנשי ביתו ואינו מוחה, נתפס על אנשי ביתו. באנשי עירו, נתפס על אנשי עירו. בכל העולם כלו, נתפס על כל העולם כלו. דאמר רבי חנינא, מאי דכתיב, ה' במשפט יבא עם זקני עמו ושריו . אם שרים חטאו, זקנים מה חטאו. אלא זקנים שלא מיחו בשרים. 
ואמר רב יהודה אמר רב, מאי דכתיב, ויאמר ה' אלי עבור בתוך העיר בתוך ירושלים והתוית תו על מצחות האנשים הנאנחים והנאנקים על כל התועבות הנעשות בתוכה . אמר לו הקדוש ברוך הוא לגבריאל, לך רשום על מצחן של צדיקים תי"ו של דיו, כדי שלא ישלטו בהן מלאכי חבלה. ועל מצחן של רשעים תי"ו של דם, כדי שישלטו בהן מלאכי חבלה. אמרה מדת הדין לפני הקדוש ברוך הוא, רבונו של עולםםם, מה נשתנו אלו מאלו. אמר לה, הללו צדיקים גמורים הם, והללו רשעים גמורים. אמרה לפניו, רבונו של עולם, היה בידם למחות ולא מיחו. אמר לה, גלוי וידוע לפני, שאם מיחו בהם לא קבלו מהן. אמרה לפניו, רבונו של עולם, אם לפניך גלוי, להם מי גלוי.
חזר ואמר, זקן בחור ובתולה טף ונשים תהרגו למשחית ועל כל איש אשר עליו התו אל תגשו וממקדשי תחלו . ומאי ממקדשי תחלו. תני רב יוסף, אל תקרא ממקדשי, אלא ממקודשי, אלו בני אדם שקבלו ושקיימו את התורה כלה מאל"ף ועד תי"ו. הא למדת, שאפילו צדיקים גמורים נתפסים על הדור. 
וכן הוא אומר, והכרתי ממך צדיק ורשע . צדיק, על שלא מיחה ברשע. וכן אתה מוצא ביאשיה המלך, שנתפס על דורו. וכתיב בו, וכמוהו לא היה לפניו מלך וגו' . ועד היכן תוכחה. רב אמר, עד הכאה. ושמואל אמר, עד קללה. ורבי יוחנן אמר, עד נזיפה. ושלשתן מקרא אחד דרשו, שנאמר, ויחר אף שאול ביהונתן ויאמר לו בן נעות המרדות . וכתיב, ויטל שאול את החנית עליו להכותו .
תני, רבי אומר, איזהו היא דרך ישרה שיבור לו האדם, אהב את התוכחות. שכל זמן שהתוכחות בעולם, נחת רוח באה לעולם, טובה באה לעולם, ברכה באה לעולם, רעה מסתלקת מן העולם, שנאמר, ולמוכיחים ינעם ועליהם תבא ברכת טוב , על המוכיח ועל המתוכח. ויש אומרים, יחזיק באמונה יתירה, שנאמר, עיני בנאמני ארץ לשבת עמדי . 
אמר רבי שמואל בר נחמני אמר רבי יונתן, כל המוכיח את חברו לשם שמים, זוכה לפלג של הקדוש ברוך הוא, שנאמר, מוכיח אדם אחרי חן ימצא . ולא עוד, אלא שמושכין עליו חוט של חסד, שנאמר, חן ימצא. תנו רבנן, את משפטי תעשו , אלו דברים שנכתבו בתורה, שאם לא נכתבו דין הוא שיכתבו. אלו הן, עבודה זרה [וגלוי עריות ושפיכות דמים וגזל] וברכת השם. ואת חקותי תשמרו ללכת בהם , דברים שיצר הרע משיב עליהן, ואמות העולם משיבין עליהן תשובה. אלו הן, לבישת שעטנז, ואכילת חזיר, ורוק היבמה, והרבעת כלאים, ושור הנסקל, ועגלה ערופה, וצפורי מצורע, ופטר חמור, ובשר בחלב, ושעיר המשתלח. ושמא תאמר מעשה תהו הן, תלמוד לומר, אני ה' , אני חקקתים ואין לך רשות להרהר בהן: