בעת ההיא אמר ה' אלי פסל לך שני לוחות אבנים כראשונים. זה שאמר הכתוב, כי מעולם שברתי עולך נתקתי מוסרותיך ותאמרי לא אעבור . איזהו עול. עולו של מלאך המות, שנאמר, והלוחות מעשה אלהים המה והמכתב מכתב אלהים הוא חרות על הלוחות , חירות ממלאך המות. ורבי נחמיה אומר, חירות מן הגליות. ורב אמר, חירות מן היסורין שהיו כמלאכי השרת, שנאמר, אני אמרתי אלהים אתם ובני עליון כלכם . ובשעה שעשו אותו מעשה, נאמר, אכן כאדם תמותון . ותאמרי לא אעבוד, אפילו משתעבדת, עושין מה שאנו מבקשין. אמר הקדוש ברוך הוא למשה, אתה הוא קשה שלהם, השתעבד תחלה, שנאמר, פסל לך שני לוחות אבנים: