ויהי אחרי הדברים, זש"ה כי מבורכיו ירשו ארץ ומקולליו יכרתו , א"ר מאיר כל המברך את ישראל כאלו מברך את השכינה שנאמר כי מבורכיו כי מברכיהן לא נאמר אלא כי מבורכיו אמר רשב"י כל העוזר את ישראל כאלו עוזר את השכינה שנאמר אורו ארור יושביה כי לא באו לעזרת ה' , וכי צריך הוא לסיוע אלא ללמדך שכל העוזר לישראל כאלו עוזר את השכינה, א"ר ישמעאל אתה מוצא שהצדיקים מברכין לבניהם בשעת מיתתן שכן הוא אומר יצחק לעשו ואברכך לפני ה' לפני מותי לפיכך כשחלה יעקב נטל יוסף שני בניו והכניסן אל אביו שיברכם: