ואת כל העדה הקהל. אמר לו הקדוש ברוך הוא למשה, חלק לו כבוד כנגד ישראל, כדי שיראוהו היום נכנס לכהונה גדולה, והתרה בהם התראה שלא יחלקו על הכהונה כקרח וכעדתו שנבלעו. שאני יודע שעתיד עוזיה לחלוק ולעמוד על הכהונה, שנאמר, זכרון לבני ישראל למען אשר לא יקרב איש זר . הוא אינו מזרע לוי כשם שהיה קרח, ולא מזרע אהרן הוא. מיד, ויזעף עוזיהו ובידו מקטרת להקטיר, ובזעפו עם הכהנים והצרעת זרחה במצחו . אמר לו, וכדין שעשית לקרח אתה עושה לו אמר לו, ולא, ולא יהיה כקרח וכעדתו . אמר לו, והיאך אתה עושה לו. אמר לו, כאשר דבר ה' ביד משה לו . אמר לו, ומהו. אמר לו, כשם שעשיתי לידך, ויוציאה והנה ידו מצורעת כשלג , כך אני עושה לו. לפיכך, ואת כל העדה הקהל: