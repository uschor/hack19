וילך משה וידבר את  הדברים האלה אל כל ישראל. אין וילך אלא לשון תוכחה, שנאמר, לכו חזו מפעלות אלהים . בסוף קהלת כתיב, דברי חכמים כדרבונות . מה דרבן זה מכוון את הפרה לתלמיה, אף דברי תורה מכוונות לב לומדיהון לדרך טובה. וכמסמרות נטועים , מה מסמר זה קבוע, אף דברי תורה קבועים. ומה נטיעה פרה ורבה, אף דברי תורה פרין ורבין למצוא בהם טעם. נתנו מרועה אחד , אף על פי שהללו מטמאין והללו מטהרין, הללו אוסרין והללו מתירין, כולן אמרן משה מפי הגבורה. וכמשמרות נטועים, כתוב בשי"ן, לומר, שיש בתורה ארבעה ועשרים ספרים כמנין משמרות שהעמיד דוד, לכך נכתב בשי"ן. וכן בדברי הימים נכתב דויד מלא, שהוא בגימטריא ארבע ועשרים, כנגד ארבע ועשרים משמרות שהעמיד דוד: