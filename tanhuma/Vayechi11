זבולן לחוף ימים קדם זבולן ליששכר ולמה שזבולן עוסק בפרקמטיא ויששכר עוסק בתורה עשו שותפות ביניהם שיהא פרקמטיא של זבולן ליששכר שכן משה ברכן, שמח זבולן בצאתך ויששכר באהליך , שמח זבולן בצאתך לפרקמטיא משום דיששכר באהליך עוסק בתורה, למה, עץ חיים היא למחזיקים בה  לפיכך הקדים זבולן ליששכר שאלמלא זבולן לא עסק יששכר בתורה ומתוך שנתיחד יששכר בתורה ולא עסק בפרקמטיא ולא היה לו עמל בדבר אחר לפיכך כתוב בו, מבני יששכר יודעי בינה לעתים .
יששכר חמור גרם יששכר נותן עצמו על התורה כחמור למשוי וזבולן מביא באניות הסחורה, רובץ בין המשפתים אלו התלמידים שלו שמרביצין תורה בארץ ישראל לפני חכמים, שנאמר אם תשכבון בין שפתים כנפי יונה נחפה בכסף וגו' , וירא מנוחה זו תורה, שנא'  יגעתי באנחתי ומנוחה לא מצאתי, כי טוב זו תורה שנאמר  כי לקח טוב נתתי לכם, ויט שכמו לסבול עולה של תורה, ויהי למס עובד מס זו הלכה כשהיו טועין היו שואלין ומבקשין מידן שנא'  ושרי ביששכר עם דבורה ויששכר כן ברק בעמק בעומקה של הלכה שלח ברגליו: