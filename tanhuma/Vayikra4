ויקרא אל משה. מהיכן קרא לו, מאהל מועד. יהא שמיה מברך לעלם, שמניח העליונים ובחר בתחתונים לשכן במשכן בשביל אהבתן של ישראל. וכן אמר שלמה, כי האמנם ישב  אלהים על הארץ הנה השמים ושמי השמים לא יכלכלוך . יש פוחר מתאוה לכלי חרס כביכול, כי יוצר הכל הוא. אלא בשביל האהבה, נכספה וגם כלתה נפשי לחצרות . וכן הוא אומר, ויקרא אל משה מאהל מועד. גדול היה משה, ראה מה כתיב, ויקרא אלהים לאור יום . וכאן, ויקרא אל משה. זו קריאה וזו קריאה. מי גדול, השובה או הנשבה. הוי אומר, הנשבה. ראה מה כתיב, ויקרא אלהים לאור יום. ואין אור אלא תורה, שנאמר, כי נר מצוה ותורה אור . ומשה שבה כל התורה, שנאמר, עלית למרום שבית שבי . אמר לו הקדוש ברוך הוא למשה, בעולם הזה עשיתיך ראש על כל ישראל. ולעולם הבא כשיבואו הצדיקים ליטול שכרם, אתה בא בראש כולם, שנאמר, ויתא ראשי עם צדקת ה' עשה ומשפטיו עם ישראל :