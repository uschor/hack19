דבר אחר, ואתחנן אל ה'. זה שאמר הכתוב, שבתי וראה תחת השמש כי לא לקלים המרוץ וגו' . לא לקלים המרוץ, זה עשהאל, שנאמר, ועשהאל קל ברגליו כאחד הצבאים אשר בשדה , שהיה רץ אחרי אבנר. אמר לו אבנר, סור [לך] מאחרי . והיה בטוח שהוא בורח, שהיה קל ברגליו. מה כתיב, וימאן לסור ויכהו מאחרי החנית אל החומש . ולא לגבורים המלחמה, זה אבנר. כשהלך אצל דוד מה כתיב, ויטהו יואב אל תוך השער לדבר אתו בשלי ויכהו שם  החומש . והיכן היתה גבורתו. הוי, לא לגבורים המלחמה. וגם לא לחכמים לחם, זה שלמה, שנאמר, ויחכם מכל האדם . והורידו הקדוש ברוך הוא מכסאו, והיה המלאך מזמן ומביא לו ככר לחם וקערה של גריסין בכל יום. הוי, לא לחכמים לחם. ולא לנבונים עושר, זה איוב, שנאמר, חנוני חנוני אתם רעי כי יד אלוה נגעה בי . ולא ליודעים חן, זה יהושע. שני דברים אמר בפני רבו, ואלו הן ויען יהושע בן נון משרת משה וגו' . אמר לו משה, ומי יתן כל עם ה' נביאים . ואחד במעשה העגל, שנאמר, וישמע יהושע את קול העם ברעה ויאמר אל משה קול מלחמה במחנה . אמר לו משה, יהושע, עליך נשענים ובטוחים שתנחיל את הארץ, ואין אתה יודע להפריש בין קול לקול. אין קול ענות גבורה וגו' . הוי, ולא ליודעים חן. דבר אחר, לא לקלים המרוץ, זה משה, שהיה מקפץ כארי במתן תורה. מה כתיב שם, ומשה עלה אל האלהים , וירד משה אל העם . ולא לגבורים המלחמה, זה משה, שהיה מנגח במלאכים למעלה. וכשראה עוג מלך הבשן נתיירא. לא לחכמים לחם, זה משה, שנאמר, עיר גבורים עלה חכם . ואומר, לחם לא אכל . ולא לנבונים עושר, זה משה, שנאמר בו, אם נא מצאתי חן בעיניך אדני ילך נא ה' בקרבנו . רב הונא שאל לשמואל, מאי דכתיב, עת ופגע יקרה את כלם . אמר לו, עתיד הוא שיתפלל אדם ויענה. אמר, משה אחז את התפלה, שנאמר, ואתחנן אל ה' וגו':