אם על תודה יקריבנו והקריב. ראה היאך הקדוש ברוך הוא סולח לעונותיהם של ישראל. ראה מה היו מקריבין להקדוש ברוך הוא, והקריב על זבח התודה. אלא אמר הקדוש ברוך הוא, מי שיש לו פר, יביא פר. מי שיש לו איל, יביא איל. ומי שיש לו שה, יביא שה. ומי שיש לו יונה, יביא יונה. ומי שאין לו אחד מכל אלו, יביא סולת. ומי שאין לו סולת ולא כלום, יביא דברים, שנאמר, קחו עמכם דברים ושובו אל ה' , ותאמר שהוא מקובל. אמר הקדוש ברוך הוא, הן, ונשלמה פרים שפתינו . למה. שאין תשובה לפני הקדוש ברוך הוא יותר מן הודייה. לכך נאמר, אם על תודה יקריבנו: