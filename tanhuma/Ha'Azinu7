זכור ימות עולם בינו שנות דור ודור. לעולם יבדוק אדם בשמות לקרוא לבנו הראוי להיות צדיק. כי לפעמים השם גורם טוב או גורם רע, כמו שמצינו במרגלים, שמוע בן זכור , על שלא שמע בדברי המקום, וכאלו שאל בזכורו. וכן הוא אומר, כי חטאת קסם מרי . שפט בן חורי , על שלא שפט את יצרו, ונעשה חורי מן הארץ. יגאל בן יוסף , על שהוציא דבה על הארץ, לכך נאסף בלא עתו. פלטי בן רפוא , פלט עמו ממעשים טובים ורפו ידיו, שהרי מת. גדיאל בן סודי , דבר דברים קשים כגידין. גדי בן סוסי , הטיח דברים כלפי מעלה והעלה סיסיא. הוא שאמר, ארץ אוכלת יושביה . עמיאל בן גמלי , העמה כחו, על שאמר, כי חזק הוא ממנו , וגמל לעצמו שלא נכנס לארץ ישראל. סתור בן מיכאל , על שהיה בלבו לסתור מה שכתוב, מי הוא כאל ה'. ואומר, אין כאל ישורון . נחבי בן ופסי , החביא האמת ופסה האמונה מפיו, כמו פסו אמונים מבני אדם , לומר דברי כזבים על הקדוש ברוך הוא, ונעשה מך. :