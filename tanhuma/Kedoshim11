דבר אחר, [ו] כי תבואו אל הארץ. זה שאמר הכתוב, ויתן להם ארצות גוים ועמל לאומים יירשו, בעבור ישמרו חקיו ותורותיו ינצורו הללויה . ויתן להם ארצות גוים. כל מה שנטל הקדוש ברוך הוא מאומות העולם, נתן לישראל, ארצות, כסף וזהב, שדות וכרמים וערים. ולא נתן להם כל אלו, אלא כדי שיתעסקו בתורה, שנאמר, בעבור ישמרו חקיו ותורותיו ינצורו, הללויה. והם לא עשו כן, אלא ויטמאו אותה בדרכם ובעלילותם , טמאו אותה בחרמו של עכן. שכך כתיב, ותבואו ותטמאו את ארצי , בחרם עכן. ונחלתי שמתם לתועבה  בצלם מיכה. ומה עשה להם הקדוש ברוך הוא. הגלה אותן מתוכה, שנאמר, ויתשם ה' מעל אדמתם . מהו ויתשם, תש חילם. היו זורעין ויגעין ואומות העולם באין ונוטלין, שנאמר, והיה אם זרע ישראל ועלה מדין ועמלק ובני קדם ועלו עליו, ויחנו עליהם וישחיתו . וכשיעשו תשובה, לא יבנו ואחר ישב, לא יטעו ואחר יאכל . למה. שהן נוטעין ואין נותשים, שנאמר, ולא ינתשו עוד מעל אדמתם :