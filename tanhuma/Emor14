וכי תזבחו זבח תודה. רבי פנחס ורבי לוי ורבי יוחנן אמר בשם רבי מנחם דגליל, לעתיד לבא, כל הקרבנות כולן בטלין, וקרבן תודה אינו בטל לעולם. כל ההודיות בטלין, והודיית תודה אינה בטלה לעולם, הדא הוא דכתיב, קול ששון וקול שמחה, קול חתן וקול כלה, קול אומרים הודו את ה' צבאות. כי טוב ה' כי לעולם חסדו, מביאים תודה בית ה' , זה קרבן תודה. וכן דוד אמר, עלי אלהים נדריך, אשלם תודות לך . תודה אין כתיב כאן, אלא תודות, ההודיה וקרבן תודה: