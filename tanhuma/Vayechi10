בסודם אל תבא נפשי כשיעמוד זמרי ויזנה עם כזבי אל יזכר נפשי בהם, וכן הוא אומר ושם איש ישראל המכה זמרי בן סלוא  כנה שמו ושם אביו ובכל ישראל לא היו שמות אלו.
בקהלם אל תחד כבודי כשיקהל קרח את כל העדה לחלוק על משה אל תחד כבודי אל תתיחד כבודי עמהן אלא ויקח קרח בן יצהר בן קהת בן לוי  ולא אמר בן יעקב והיכן יזכר שמי על הדוכן דכתי'  ואלה העומדים ובניהם תימן בן יצהר בן קהת בן לוי בן ישראל.
כי באפם הרגו איש, וכי איש אחד הרגו והלא כתיב ויבאו על העיר בטח ויהרגו כל זכר  אלא שנחשבו לפני הקדוש ברוך הוא ולפניהם כאיש אחד, וכן הוא אומר והכית את מדין כאיש אחד  כיוצא בו סוס ורוכבו רמה בים .
ארור אפם לא קלל אלא לאפם הוא שאמר בלעם  מה אקוב לא קבה אל ובעת הכעס לא קלל אלא אפם, והאיך אני אוכל לקללם.
אחלקם ביעקב כ"ד אלף נפלו משבט שמעון על מעשה זמרי ואלמנותיהם כ"ד אלף וחלקם ב' אלפים לכל שבט ושבט שנאמר אחלקם ביעקב, וכל מי שמסבב על הפתחים הוא משבט שמעון אמר הקב"ה אף לוי יהא מסבב מה עשה האכילו פרוסתו בנקיות, ונתקיימה נבואת יעקב שנתן לו אחד מעשרה והוא מסבב על הגרנות ואומר תנו חלקי, לפיכך אמר אחלקם ביעקב הרי שמעון ולוי יצאו פניהם מכורכמות.
התחיל קורא יהודה אתה יודוך אחיך, א"ל אתה הודיתה במעעשה תמר יודוך אחיך להיות עליהם מלך.
ידך בעורף אויביך זה דוד שעמד ממנו ואויבי תתה לי עורף .
וישתחוו לך בני אביך, ויצחק אמר ליעקב בני אמך, שלא היתה לו אשה אחרת אלא רבקה יעקב שהיו לו נשים הרבה אמר ליהודה בני אביך.
גור אריה יהודה מטרף בני עלית מטרף בני יוסף עלית שאמרת מה בצע כי נהרוג , 
מטרף בני עלית מטרף תמר הצלת נפשות ארבע מן המיתה תמר ושני בניה ועצמך.
א"ל הקדוש ברוך הוא אתה הצלת ארבע נפשות מן השרפה ומן המיתה שכך פסקת הוציאוה ותשרף אני אציל מבניך ד' דניאל חנניה מישאל ועזריה מן הכבשן ומגוב אריות, קרא ליהודה ד' שמות גור אריה כרע שכב כארי וכלביא.
לא יסור שבט, זה כסא מלכות, שנאמר  כסאך אלהים עולם ועד שבט מישור שבט מלכותך.
ומחקק מבין רגליו כשיבא אותו מלך שהמלכות שלו שכתוב בו ברגלים תרמסנה עטרת גאות שכורי אפרים .
עד כי יבא שילה שהמלכות שלו.
ולו יקהת עמים יקהת שני עמים שנא'  ישימו יד על פה ואזניהם תחרשנה.
ד"א ולו יקהת, יקהת מי שעתיד מתקהלין עליו שנא' שרש ישי אשר עמד לנס עמים אליו גוים ידרושו .
אוסרי לגפן עירה, גפן אלו ישראל שנא' גפן ממצרים תסיע  יאסור לעירה עיר הקדש, ולשורקה אלו ישראל שנאמר ואנכי נטעתיך שורק  בני אתונו יבנו שער האתון.
דבר אחר בני אתונו על עיר בן אתונות.
כבס ביין לבושו מרוב יין.
ובדם ענבים סותו אין סותו אלא טעות שנא' כי יסיתך אחיך  אם יטעו בהלכה תהא מתכבסת בתחומו.
אין יין אלא תורה שנאמר  כי טובים דודיך מיין הביאני אל בית היין.
חכלילי עינים מיין מכאן את למד שהתורה הרבה אצלו חיך לי לי מיינה של תורה, ולבן שנים בזכות התורה אם יהיו חטאיכם כשנים כשלג ילבינו :