מאשר שמנה לחמו שבנותיו נאות שנאמר  באשרי כי אשרוני בנות, וכן הוא אומר ברוך מבנים אשר יהי רצוי אחיו  על ידי בנותיו.
והוא יתן מעדני מלך שבנותיו ראויות למלכות, וכן הוא אומר המלבישכן שני עם עדנים .
נפתלי אילה שלוחה זו בקעת גינוסר המבכרת פירותיה וממהרת כאילה.
הנותן אמרי שפר לפי שארצו מבורכת, שנאמר  נפתלי שבע רצון ומלא ברכת ה', שמכבדין מפירותיהם למלכים ומשמירין דבריהם ואם יש בלבם עליהם מתרצין.
בן פורת יוסף שעל ידי פרות נתגדל: