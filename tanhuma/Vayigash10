ואת יהודה שלח, זש"ה הנני שולח מלאכי ופנה וגו'  בא וראה כל צרות שאירע ליוסף אירע לציון, ביוסף כתיב וישראל אהב את יוסף בציון כתיב  אוהב ה' שערי ציון ביוסף כתיב וישנאו אותו בציון נתנה עלי בקולה על כן שנאתיה  ביוסף והנה אנחנו מאלמים אלומים, בציון בא יבא ברנה נושא אלמותיו  ביוסף המלוך תמלוך עלינו בציון אומר לציון מלך אלהיך  ביוסף ויחלום יוסף חלום, בציון בשוב ה' את שיבת ציון היינו כחולמים  ביוסף הבא נבא אני ואמך וגו' בציון אפים ארץ ישתחוו לך  ביוסף ויקנאו בו אחיו בציון קנאתי לציון קנאה גדולה  ביוסף לך ראה נא את שלום אחיך בציון ודרשו את שלום העיר  ביוסף ויראו אותו מרחוק בציון זכרו מרחוק את ה'  ביוסף ויתנכלו אותו בציון על עמך יערימו סוד  ביוסף ויפשיטו את כתונת הפסים בציון והפשיטוך את בגדיך  ביוסף וישליכו אותו הבורה בציון צמתו בבור חיי  ביוסף והבור רק אין בו מים, בציון ובבור אין מים כי אם טיט  ביוסף וישבו לאכול לחם בציון אשור לשבוע לחם  ביוסף וימשכו ויעלו את יוסף בציון וימשכו את ירמיהו בחבלים ויעלו אותו מן הבור  ביוסף ויקרע יעקב שמלותיו בציון לבכי ומספד  ביוסף וימאן להתנחם ובציון אל תאיצו לנחמני  ביוסף והמדנים מכרו אותו אל מצרים ובציון ובני יהודה ובני ישראל מכרתם לבני היונים .
ומה שאירע ליוסף טובות אירע לציון טובות, ביוסף ויהי יוסף יפה תואר ויפה מראה וציון יפה נוף משוש כל הארץ  ביוסף איננו גדול בבית הזה ממני בציון גדול יהיה כבוד הבית הזה  ביוסף ויהי ה' את יוסף בציון והיו עיני ולבי שם  ביוסף ויט אליו חסד ובציון זכרתי לך חסד  ביוסף ויגלח ויחלף שמלותיו ובציון אם רחץ ה' את צואת בנות ציון  ביוסף רק הכסא אגדל ממך ובציון בעת ההיא יקראו לירושלים כסא ה'  ביוסף כתיב וילבש אותו בגדי שש ובציון עורי עורי לבשי עזך ציון לבשי בגדי תפארתך  ביוסף כתיב ואת יהודה שלח לפניו ובציון הנני שולח מלאכי :