הבאים מצרימה וכי היום באים והלא ימים הרבה משבאו אלא כל זמן שיוסף קיים לא היה עליהם משאוי של מצרים מת יוסף נתנו עליהם משאוי לפיכך כתיב הבאים כאילו אותו היום נכנסו למצרים, את יעקב כל אלו מכחו של יעקב, איש וביתו א"ר הונא מלמד שלא ירד למצרים עד שמנה לפרץ ולחצרון זה בן שנה וזה בן שתי שנים וזיווג להם נשים איש וביתו באו.
ראובן שמעון כל השבטים לשם גאולת ישראל נקראו, ראובן על שם ראה ראיתי את עני עמי, שמעון וישמע אלהים את נאקתם, לוי ונלוו גוים רבים אל ה' , יהודה אודך ה' כי אנפת בי , יששכר יש שכר לפעלתך , זבולון בנה בניתי בית זבול לך  , בנימין נשבע ה' בימינו , דן וגם את הגוי אשר יעבודו דן אנכי , נפתלי נופת תטופנה שפתותיך כלה , גד והמן כזרע גד  ואשר ואשרו אתכם כל הגוים  יוסף על שם יוסף ה' שנית ידו.
, א"ר יהושע דסכנין בשם ר' לוי אין שמותיהן של שבטים שוין בכל מקום אלא פעמים שזה מקדים לזה וזה מקדים לזה, ולמה כן שלא יאמרו בני גבירות תחלה ובני השפחות אחרונים וללמדך שלא היו גדולים אלו מאלו, ד"א למה מקדים אלו לאלו לפי שהן תקרתן של עולם והמתקן תקרה כראוי נותן עביה של תקרה זו בצד ראשה של אחרת שאינה שוה לפיכך מקדים אלו לאלו, ומנין שהן תקרתן של עולם שנא'  שמע אלי יעקב וישראל מקוראי: