וישלח ישראל מלאכים אל סיחון מלך האמורי. זה שאמר הכתוב, סור מרע ועשה טוב וגו' . ולא פקדה התורה לרדוף אחר המצות, אלא, כי יקרא קן צפור לפניך , כי תפגע שור אויבך , כי תראה חמור שנאך , כי תחבוט , כי תבצור , כי תבא בכרם רעך . כלם, אם באו לידך, אתה מצווה עליה, ולא לרדוף אחריה. והשלום, בקש שלום במקומך, ורדפהו במקום אחר. וכן עשו ישראל. אף על פי שאמר להם הקדוש ברוך הוא, החל רש והתגר בו מלחמה , רדפו את השלום, שנאמר, וישלח ישראל מלאכים וגו':