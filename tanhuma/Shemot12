ויואל משה לשבת ואין ויואל אלא שבועה, וכן ויואל שאול את העם .
ולמה נשבע שלא יעשה לו כמו שאמר לבן אם תענה את בנותי, אמר הקדוש ברוך הוא משה הצדיק נתן נפשו על בני וברח למדין ויעשה גואלם לפיכך כתיב ומשה היה רועה.
ומשה היה רועה והגיע הקץ שיגאלו אלא שלא היה בידם מעשים טובים, שכן הוא אומר ע"י יחזקאל רבבה כצמח השדה וגו', שדים נכונו ושערך צמח וגו',  וכי לא היה להקב"ה לכתוב אלא שדים ושער אלא השדים זה משה ואהרן שנאמר בהן שני שדיך כשני עפרים תאומי צביה, ושערך צמח הגיע הקץ, אלא את ערום ועריה מן מעשים טובים ובמה נסתכלתי בטובים דודיך מיין  אלו האבות שנקראו דודים, וישמע אלהים את נאקתם ויזכר אלהים את בריתו וגו' וירא אלהים את בני ישראל ראה שאין בידם מעשים טובים וגאלם שנאמר  ויושיעם למען שמו: