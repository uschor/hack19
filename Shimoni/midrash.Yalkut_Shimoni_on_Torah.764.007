ויסעו מקדש ויבואו בני ישראל זה שאמר הכתוב בהתחברך  עם אחזיהו פרץ ה' את מעשיך על שנתחברו לרשע הזה לעבור בארצו חסרו לאותו צדיק לכך נסמכה אסיפת אהרן אחר פרשת מלך אדום ויט ישראל מעליו ויסעו מקדש וגו' מהו כל העדה עדה שלמה עדה הנכנסת לארץ לפי שמתו יוצאי מצרים ואלו הן אותן שכתוב בהן חיים כלכם היום מהו הר ההר הר על גבי הר כתפוח קטן על גבי תפוח גדול ואף על פי שהענן מהלך לפניהם משפיל את הגבוה ומגביה את השפל הניח הקב"ה את ההר הזה דוגמא שידעו נסים שעשה להם הקב"ה שלא הניח הר במדבר שלא יהו מתיגעין ועולין עליהן ויורדין ועוד אף על פי שהיה הענן עושה כל המדבר מישור היה מניח מקום גבוה למשכן שיהא חונה שם והניח שלשה הרים הר סיני לשכינה והר נבו לקבורת משה והר ההר לקבורת אהרן