ונתתי גשמיכם בעתם שלשה נתנו מתנה לעילם התורה והמאורות והגשמים ונתתי גשמיכם בעתם לא שכורה ולא צמאה אלא בינונית שכשהגשמים הללו מרובים מטשטשין את הארץ ואינה עושה פירות ונתתי אני ולא על ידי מלאך ולא ע"י שליח גשמיכם ולא גשמי כל הארצות וכן הוא אומר הנותן מטר על פני ארץ ושולח מים וגו' ונתתי גשמיכם בעתם ברביעיות או אינו אלא בערבי שבתות אינו אלא סימן קללה הו מה אני מקיים ונתתי גשמיכם בעתם  בלילי רביעיות מעשה בימי הורדוס שהיו הגשמים יורדין בלילות בשחרית נשבה הרוח וזרחה החמה ונתנגבה הארץ והפועלין יוצאין ועושין מלאכתן ויודעין שמעשיהם לשם שמים ונתתי גשמיכם בעתם בלילי שבתות אמרו מעשה בימי שמעון בן שטח היו גשמים יורדין מלילי שבת ללילי שבת עד שנעשו חטין בכליות ושעורים כגרעיני זיתים ועדשים כדינרי זהב וצררו מהם חכמים והניחו דוגמא לדורות להודיע כמה חטא גורם וכן הוא אמר עונותיכם הטו אלה וחטאתיכם מנעו הטוב מכם ונתתי גשמיכם בעתם ולא גשמי כל שאר ארצות הא מה אני מקיים ונברכו בך כל משפחות האדמה שיהו פירות מרובים בארץ ישראל ורעב בכל הארצות ויהיו באים  ולוקחין מכם ומעשירין אתכם בכספים כענין שנאמר וילקט יוסף את כל הכסף הנמצא בארץ מצרים ובארץ כנען ואומר וכימיך דבאך שיהו כל הארצות דובאים כסף ומביאות לארץ ישראל