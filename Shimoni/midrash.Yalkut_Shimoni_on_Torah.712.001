ויהי ביום כלות משה מגיד הכתוב שכל שבעת ימי המלואים היה משה מעמיד את המשכן ובכל בקר ובקר מושחו ומפרקו ואותו היום העמידו ומשחו ולא פרקו רבי יוסי אומר אף בשמיני העמידו משחו ופרקו שנאמר ויהי בחדש הראשון בשנה השנית באחד לחדש הוקם המשכן נמצינו למדין שבעשרים ושלשה באדם התחילו אהרן ובניו לעבוד המשכן וכל הכלים למשוח בראש חדש הוקם המשכן בשני נשרפה פרה בשלישי הזה ממנו ברביעי גלח הלוים  בו ביום שרתה שכינה בבית שנאמר ולא יכול משה לבוא אל אהל מועד וגו' בו ביום הקריבו נשיאים שנאמר ויהי המקריב ביום הראשון שאין ת"ל ראשון אלא ראשון לכל ימות השנה בו ביום ירדה אש מן השמים ואכלה את הקרבנות שנאמר ותצא אש מלפני ה' ותאכל על המזבח בו ביום הקריבו בני אהרן אש זרה שנאמר ויקחו  בני אהרן נדב ואביהוא וגו' וימותו לפני ה' מיתתן לפני ה' ונפילתן בחוץ כיצד יצאו היה רבי יוסי אומר המלאך מדדן מתים שיצאו ונפלו בעזרה שנאמר ויאמר אליהם קרבו שאו את אחיכם מאת פני הקדש מאת פני ה' לא נאמר אלא מאת פני הקדש רבי  ישמעאל אומר דבר הלמד מענינו שנאמר וימותו לפני ה' מיתתן לפני ה' ונפילתן בחוץ כיצד יצאו גררום בקני ברזל וימשח אותו ויקדש אותו ואת כל כליו שומע אני ראשון ראשון שנמשח היה קדוש ת"ל וימשחם ויקדש אותם מגיד של קדש אחד מהם עד שנמשחו כולן וימשחם משיחה מבפנים ומבחוץ רבי יאשיה אמר מדת הלח נמשחו מבפנים ונמשחו מבחוץ ומדת היבש נמשחו מבפנים ולא מבחוץ רבי יונתן אומר מדת הלח נמשחו מבפנים ולא נמשחו מבחוץ ומדת היבש לא נמשחו לא מבפנים ולא מבחוץ תדע לך שהרי אינן מקודשות שנאמר ממושבותיכם תביאו לחם תנופה וגו' חמץ תאפינה אימתי הן לה' לאחר שנאפו רבי אומר וימשחם ויקדש אותם למה נאמר והלא כבר נאמר וימשח אותו ומה ת"ל וימשחם מגיד שבמשיחה של אלו הוקדשו כל הכלים לעתיד לבא במאי קא מיפלגי באותם ר' יאשיה סבר  אותם למעט מדת יבש בחוץ ור' יונתן סבר מדת יבש חול הוא ולא איצטריך קרא למעוטי וכי איצטריך קרא למעוטי מדת הלח מבחוץ