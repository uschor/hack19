דבר אחר אמר הקב"ה למשה לפניך אני משלח ולא לפניהם אמר אם לפני משלח אתה איני מבקש ראה מה בין ראשונים וכו' אבל יהושע ראה את המלאך ונפל על פניו מה אמר לו הלנו אתה אם לצרינו כיון שאמר לו כן התחיל צועק מתחת צפרני רגליו שנאמר ויאמר לא כי אני שר צבא ה' עתה באתי הרי שני פעמים באתי להנחיל את ישראל אני הוא שבאתי בימי משה רבך ודחה אותי ועתה באתי ויפל יהושע ראה אותו ונפל על פניו אבל משה ראה אותו ודחה אותו אמר הקב"ה הנה אנכי שולח מלאך לפניך לכל מי שמשמר את התורה כיוצא בך