ומת אחד מהם אין לי אלא בזמן שהן שנים ומת אחד מהם מנין אפילו הן מרובין תלמוד לומר ומת אחד מהם מנין אפילו מתו כולן תלמוד לומר ומת אחד מהם ולמה נאמר אחד מהם אשת אחד מתייבמת ולא אשת שנים מכאן אמרו שלשה אחים נשואין שלש נשים נכריות מת אחד מהם ועשה בה השני מאמר ומת הרי אלו חולצות ולא מתייבמות שנאמר ומת אחד מהם יבמה יבוא עליה שעליה זיקת יבם אחד ולא שעליה זיקת שני יבמים לא תהיה אשת המת החוצה לאיש זר למה אני צריך לפי שאמרנו  אשת אחד מתייבמת ולא אשת שנים יכול  תהא פטורה תלמוד לומר לא תהיה אשת המת החוצה כיצד הוא עושה  חולצת  ולא מתייבמת הנותן גט פסלה לעצמו ופסלה על האחין העושה מאמר ביבמות קנאה לעצמו ופסלה על האחים יכול יהא מאמר גומר בה תלמוד לומר יבמה יבוא עליה ביאה גומרת בה ואין מאמר גומר בה