כי תשמע בקול ה' מכאן אמרו התחיל אדם לשמוע קימעא סופו לשמוע הרבה לשמור את כל מצותיו אשר אנכי מצוך היום שתהא מצוה קלה חביבה עליך כמצוה חמורה לעשות הישר בעיני ה' זה שאמר רבי ישמעאל הישר בעיני שמים בנים אתם  ראה שחבב הקב"ה את ישראל יותר ממלאכי השרת כיצד נקראו העליונים מלאכים ונקראו ישראל מלאכים שנאמר ברכו ה' מלאכיו קרא לעליונים קדישין שנאמר ומאמר קדישין שאילתא וישראל קדושים ואמרת אליהם קדושים תהיו ומי חביב יותר מי שהקב"ה ביניהם שנאמר אלקים נצב בעדת אל נקראו העליונים עומדים שנאמר שרפים עומדים ממעל לו וישראל נקראו עומדים שנאמר אתם נצבים היום ומי חביב יותר מי שהקב"ה משבח עמידתו שנאמר כן יעמד זרעכם ושמכם וכתיב זאת קומתך דמתה לתמר נקראו העליונים אלקים ויראו בני האלקים את בנות האדם וישראל נקראו אלקים אני אמרתי אלקים אתם נקראו העליונים בנים ידמה לה' בבני אלים וישראל נקראו בנים בני בכורי ישראל ומי חביב יותר מישראל שהן עמוסין מן הקב"ה שנאמר העמוסים מני בטן ואומר בנים אתם לה' אלקיכם זה שאמר הכתוב אספרה אל חק ה' אמר אלי בני אתה אתה מוצא בשעה שהיו ישראל במדבר היו מעוטפין בענני כבוש ובעמוד האש והיו אומות העולם נבהלין מי הן אלו שכל מעשיהם באש מי זאת עולה מן המדבר כתמרות עשן והקב"ה משיבן מקוטרת מר ולבונה וגו' יש להן יתידות טובות להתלות עליהן יש להן זכות אבות מקוטרת מר מה עסקו של מר זה אינו מודיע ריחו הטוב אלא באש אף אברהם אימתי הודיע מעשים הטובים כשירד לכבשן האש ולבונה זה יצחק מה לבונה זו נתנת על גבי המזבח שנאמר ונתן עליה לבונה אף יצחק נתקרב על גבי המזבח מכל אבקת רוכל זה יעקב מה עסקה של אבקת רוכל יש בה כל דבר ואינה חסרה כלום אף יעקב לא היה חסר כלום כהנים עמדו ממנו לוים עמדו ממנו מלכים עמדו ממנו נביאים עמדו ממנו אמר ר' יודן בר רבי שלום א"כ יאמר מכל קופת רוכל מהו אבקת לשון ויאבק איש עמו אמר דוד  ה' אמר אלי בני אתה אתה מוצא כתוב כי ה' אלקיך אש אכלה לפיכך אף ישראל כל מעשיהן באש שהן בנים של הקדוש ברוך הוא שנאמר בנים אתם לה' אלקיכם