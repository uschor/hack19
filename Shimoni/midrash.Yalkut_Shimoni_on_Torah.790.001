בעבר הירדן מלמד שהוכיחן על מה שעשו בעבר הירדן במדבר מלמד שהוכיחן על מה שעשו במדבר ד"א במדבר מלמד שהיו נוטלין בניהם ובנותיהם קטנים וזורקין לתוך חיקו של משה ואמרו לו בן עמרם מה הנאה התקנת להן לאלו מה פרנסה התקנת להן לאלו רבי יהודה אומר הרי הוא אומר ויאמרו אליהם בני ישראל מי יתן מותנו ביד ה' בשבתנו על סיר הבשר וגו' בערבה מלמד שהוכיחן על מה שעשו בערבות מואב וכן הוא אומר וישב ישראל בשטים וגו' מול סוף מלמד שהוכיחן על מה שעשו על הים והמרו בתוך היום והפנו עורף כלפי משה  שלש מסעות רבי יהודה אומר המרו על הים והמרו בתוך הים וכן הוא אומר וימרו על ים בים סוף יכול שלא הוכיחן אלא בתחלת מסע בין מסע למסע מנין ת"ל בין פארן ובין תפל תפל ולבן שתפלו על המן וכן הוא אומר ונפשנו קצה בלחם הקלקל אמר להם שוטים כל עצמים של מלכים אין בוררין להם אלא לחם קל שלא יהא אחד מהם גוסרודליא אוחזתם אבל אתם בטובה שהטבתי לכם בה אתם מתרעמין לפני הוי אומר בשטות אביכם הלכתם שאמרתי אעשה לו עזר כנגדו בטובה שהטבתי לו בה נתרעם לפני ואמר האשה אשר נתתה עמדי וגו'