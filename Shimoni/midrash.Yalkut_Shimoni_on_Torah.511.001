מנין לעולת הדורות שטעונה כלי ת"ל  עולת תמיד לדורותיכם מקיש עולת הדורות לעולת הר סיני מה עולת הר סיני טעונה כלי אף עולת הדורות טעונה כלי אין לי אלא עולה מנין לרבות את כולן ת"ל זאת התורה לעולה למנחה וגו' לרבות את כולם שכולם טעונין כלי אשר צוה ה' למדנו לדברות מדבר סיני שלא נאמרו אלא ביום מנין לרבות דברות הר סיני שלא נאמרו אלא ביום ת"ל ואלה תולדות אהרן ומשה ביום דבר ה' את משה בהר סיני ומנין לרבות את אהל מועד שלא נאמרו אלא ביום ת"ל וידבר ה' אל משה במדבר סיני באהל מועד מקיש דברות אהל מועד לדברות מדבר סיני מה דברות הר סיני ביום אף דברות אהל מועד ביום ביום צותו מעט את אהרן מן הדברות 