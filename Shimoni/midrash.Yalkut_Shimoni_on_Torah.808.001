כי ה' אלהיך ברכך יכול אפילו אתה יושב ובטל ת"ל בכל מעשה ידך אם עושה אדם הרי הוא מתברך ואם לאו אינו מתברך מהו ידע לכתך הלוכך לכלוכך צערך בפרנסתך הדרך עושה שלשה דברים מבלה את הכסות ושוחקת את הגוף וממעטת את היציאה אבל הקב"ה לא עשה כך אלא שמלתך לא בלתה מעליך ולא חסרת דבר זו היציאה זה ארבעים שנה בזכות שאמרתם בים זה אלי ואנוהו נתתי לך זה ארבעים שנה רבי יהודה אומר מלך במדינה אין המדינה חסרה כלום כך ה' אלהיך עמך לא חסרת דבר בנוהג שבעולם אדם מקבל אורח יום ראשון שוחט לו עגל יום שני תרנגולים יום שלישי קטניות יום רביעי ממעט והולך לא דומה יום ראשון כיום אחרון יכול אף הקב"ה כן תלמוד לומר זה ארבעים שנה ה' אלהיך עמך יום אחרון כיום ראשון רבי נחוניא אמר מהו לא חסרת דבר דלא הוית חסר אלא מימר מילא והיא מתעבדא יעשה המן כבשר של עגל והוא נעשה מה אתה מבקש קמח שטו העם ולקטו קונדיטון או דכו במדוכה אשישות ועשו אותו עוגות לכך נאמר לא חסרת דבר אלא שתדבר בפיך מן אני רוצה הני ממטיר לכם לחם מן השמים מים אני רוצה הן הכה צור ויזובו מים ונחלים ישטופו שליו אני מבקש כיון ששמע משה את הדבר הלך לו אצל הקב"ה אמר לו מבקשין בניך בשר א"ל הקב"ה תן להם א"ל משה מאין לי בשר הצאן ובקר ישחט להם אם את כל דגי הים יאסף להם ומצא להם א"ל לא היו לך צפרדעים במצרים כנים לא היו לך במצרים כל כך היית עשיר ועכשיו אין לך אמר לפניו רבש"ע משלך היו לי א"ל במצרים היה לי ועכשיו אין לי היד ה' תקצר כיון שראו ישראל היאך הקב"ה  מפרנסן במדבר התחילו מקלסין אותו ואומר את הוא רעיא טבא לא חסרת טובתך לעולם הה"ד ה' רועי לא אחסר