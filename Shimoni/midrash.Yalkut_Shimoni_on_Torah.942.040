דבר אחר הלוא הוא אביך קנך א"ל משה לישראל חביבים אתם לי קנין אתם לי ואי אתם ירושה לי משל לאחד שהורישו  אביו עשר שדות ועמד וקנה שדה אחת משלו ואותה היה אוהב מכל שדות שהורישו אביו וכן מי שהורישו אביו עשר פלטיריאות ועמד וקנה פלטורא אחת משלו ואותה היה אוהב מכל פלטורות שהנחילו אביו כך אמר משה לישראל חביבים אתם לי קנין אתם לי ואי אתם ירושה לי קנך זה אחד משלשה שנקראו קנין למקום ואלו הן תורה נקראת קנין למקום שנאמר ה' קנני ראשית דרכו ישראל נקראו קנין למקום שנאמר הלוא הוא אביך קנך בית המקדש נקרא קנין למקום שנאמר הר זה קנתה ימינו