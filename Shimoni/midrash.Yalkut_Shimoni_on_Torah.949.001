עלה אל הר עלייה היא לך ואינה ירידה אל הר העברים הזה שהוא קרוי ארבע שמות הר העברים הר נבו הר ההר ראש הפסגה ולמה נקרא שמו הר נבו שנקברו בו שלשה מתים הללו שמתו שלא מידי עבירה משה ואהרן ומרים אשר בארץ מואב אשר על פני יריחו רבי אליעזר אומר באצבעו של משה היה מטטרון מראה למשה והראהו את כל ארץ ישראל ע"כ תחומו של אפרים עד כאן תחומו של מנשה רבי יהושע אומר משה הוא בעצמו ראה אותם כיצד נתן בו כח בעיניו של משה וראה מסוף העולם ועד סופו ומות בהר אשר אתה עולה שמה אמר לפניו רבש"ע למה אני מת לא טוב שיאמרו טוב משה ממראה משיאמרו טוב משה משמועה לא טוב שיאמרו זה משה שהוציאנו ממצרים וקרע לנו את הים והוריד לנו את התורה ואת המן והגיז לנו את השליו ועשה לנו נסים וגבורות משיאמרו כך וכך עשה כו' אמר לו הקב"ה משה גזירה היא מלפני שוה בכל אדם שנאמר זאת התורה אדם כי ימות ואומר וזאת תורת האדם ה' אלהים אמרו מלאכי השרת לפני הקב"ה רבש"ע למה מת אדם הראשון אמר להם שלא עשה פקודי והרי משה עשה פקודיך א"ל גזירה היא מלפני שוה בכל דאדם כו'