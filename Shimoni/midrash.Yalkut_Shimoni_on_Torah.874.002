וירשתם גוים גדולים ועצומים גדולים בקומה ועצומים בכח מכם אף אתם גדולים ועצומים אלא שהן גדולים מכם ר' אליעזר בן יעקב אומר משל לאדם שאומר איש פלוני גבור וזה גבור ממנו הרי גבור אלא שהלה גבור ממנו ד"א מכם למה נאמר עוד והלא כבר נאמר שבעה גוים גדולים ועצומים ממך ומה תלמוד לומר מכם מלמד שאחד משבעה עממים גדול וקשה כנגד כל ישראל שכן הוא אומר ואנכי השמדתי את האמורי מפניכם אשר כגובה ארזים גבהו וחסון הוא כאלונים