ויקח עמרם את יוכבד דודתו  ויקח אהרן את אלישבע בת עמינדב אמר רבי אלעזר לעולם ידבק אדם בטובים שהרי משה שנשא בת יתרו יצא ממנו יהונתן אהרן שנשא אחות נחשון יצא ממנו פנחס ופנחס לאו מיתרו קא אתי והכתיב ואלעזר בן אהרן לקח לו מבנות פוטיאל לאו דאתי מיתרו שפיטם עגלים לעבודה זרה לא דקא אתי מיוסף שפטפט ביצרו והלא שבטים מבזים אותו ראיתם בן פוטי זה שפיטם אבי אמו עגלים לעבודה זרה והרג נשיא שבט מישראל אלא אי אבוה דאמיה מיוסף אמא דאמיה מיתרו אי אבוה דאמיה מיתרו אמא דאמיה מיוסף דיקא נמי דכתיב פוטיאל ולא כתיב פוטאל אמר רבא הנושא אשה צריך לבדוק באחיה שנאמר ויקח אהרן את אלישבע בת עמינדב ממשמע שנאמר בת עמינדב איני יודע שהיא אחות נחשון אלא מה תלמוד לומר אחות נחשון מכאן לנושא אשה שצריך לבדוק באחיה תנא רוב בנים דומין לאחי האם הוא אהרן ומשה 