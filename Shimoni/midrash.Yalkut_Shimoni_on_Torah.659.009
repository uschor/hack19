וקראתם דרור אין דרור אלא חירות אמר ר' יהודה מה לשון דרור כמדייר בי דיירא כאידרא ומסחר בכל מדינה יובל היא אף על פי שלא שמטו ואף על פי שלא תקעו יכול אף על פי שלא שלחו תלמוד לומר היא דברי ר' יהודה ר' יוסי אומר יובל היא אף על פי שלא שלחו ואף על פי שלא שמטו יכול אף על פי שלא תקעו תלמוד לומר היא אמר ר' יוסי וכי מאחר שמקרא אחד מרבה ומקרא אחד ממעט מפני מה אני אומר יובל היא אף על פי שלא שלחו ואינו יובל אלא אם כן תקעו לפי שאפשר לעולם בלא שלוח עבדים ואי אפשר לעולם בלא תקיעת שופר 