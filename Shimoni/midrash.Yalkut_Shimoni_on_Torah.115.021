ויאמר בא אחיך במרמה בחכמת תורתו הלא אצלת לי ברכה מן הנצולות ויען יצחק ויאמר לעשו הן גביר שמתיו לך היא ברכה שביעית ולמה אומר תחלה א"ל מלך שמתיו עליך וברכותיך שלו הן עבדא ומה דיליה למריה ולכה אפוא מה אעשה בני ברם לך פתא אפויה ר' יוחנן אמר הרף ממני שפורניותו אפוי לך בכל מקום וריש לקיש אמר הרף ממני שאף וחמה מסורין לו א"ל הקב"ה כך היית אומר ולכה אפוא א"ל יוחן א"ל רשע הוא א"ל בל למד צדק לא כבד את הוריו א"ל בארץ נכחות יעול עתיד לפשוט ידו בבית המקדש א"ל אם כן השפע לו טובה בעולם הזה ובל יראה גאות ה' לעולם הבא הנה משמני הארץ יהיה מושבך זו איטליא ומטל השמים מעל זו בית גוברין 