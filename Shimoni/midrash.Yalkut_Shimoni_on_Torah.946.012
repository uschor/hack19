כי יראה כי אזלת יד כשרואה הכל מהלכין לפניו כשתכלה בגולה ד"א כשיתיאשו מן הגאולה כשתכלה פרוטה מן הכיס שנאמר וככלות נפץ יד עם קודש תכלינה כל אלה ד"א כי יראה כי אזלת יד כשהוא רואה שאין בהן אדם שיבקש עליהם רחמים כמשה שנאמר ויאמר להשמידם לולי משה בחירו ד"א כשהוא רואה שאין בהן אדם שיבקש עליהם רחמים כאהרן שנאמר ויעמוד בין המתים ובין החיים ד"א כשהוא רואה שאין בהן אדם שמבקש עליהם רחמים כפינחס שנאמר ויעמוד פינחס ויפלל ד"א כי יראה שאין עוזר לישראל ד"א כי יראה כי אזלת יד אין בן דוד בא עד שירבו המסורות ד"א עד שיתמעטו התלמידים וכו'  ואפס עצור ועזוב כביכול אין עוזר וסומך לישראל כי הא דר' זירא כי הוה משכח רבנן דמעסקי ביה א"ל במטותא מינייכו לא תירחקוניה דתניא שלשה באין בהיסח הדעת ואלו הן משיח מציאה ועקרב