אדם כי יהיה בעור בשרו מה ת"ל לפי שנאמר איש או אשה כי יהיה בעור בשרם בהרות כהות לבנות אין צריך לומר בהרות שאין בהם מראות נגעים שאם היה בגוי ונתגייר בקטן ונולד בקמט ונגלה בראש ובזקן בשחין ומכוה ובקדח ובמורדין וחזר הראש והזקן ונקרחו השחין והמכוה והקדח ונעשו צרבת טהורין נשתנו מראיהן בין להקל בין להחמיר ר' אלעזר בן עזריה מטהר רבי אלעזר בן חסמא אומר להקל טהור להחמיר תראה כתחלה רבי עקיבא אומר בין להקל בין להחמיר תראה כתחלה לכך נאמר אדם כי יהיה וגו'