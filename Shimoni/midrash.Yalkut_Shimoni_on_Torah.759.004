ואכלתם אותו בכל מקום אתם וביתכם למד על נשואה בת ישראל שנשאת ללוי שנותנת רשות לתרום או אינו אלא לאכול אמרת ק"ו ומה תרומה חמורה אכלה מעשר הקל לא כל שכן אלא למד על נשואה בת ישראל שנותנת רשות לתרום ואכלתם אותו בכל מקום אפילו בקבר שהיה בדין הואיל ותרומה קרויה תרומה ומעשר ראשון קרוי תרומה אם למדתי לתרומה שאינה נאכלת אלא במקום טהור אף מעשר ראשון לא יהא נאכל אלא במקום טהור ת"ל ואכלתם אותו בכל מקום אפילו בקבר כי שכר הוא לכם חלף עבודתכם אם עבד יטול ואם לא עבד לא יטול מכאן אמרו בן לוי שקבל עליו עבודת לוים חוץ מדבר אחד אין לו חלק בלויה