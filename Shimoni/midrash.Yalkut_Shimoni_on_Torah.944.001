כנשר יעיר קנו מה נשר זה אין נכנס לקנו מיד עד שהוא מטרף  בכנפיו בין אילן לאילן ובין סוכה לחברתה כדי שיעורו בניו ויהא בהן כח לקבלו כך כשנגלה המקום ליתן תורה לישראל לא נגלה עליהן מרוח אחת אלא  מארבע רוחות כענין שנאמר ויאמר ה' מסיני בא וזרח משעיר למו הופיע מהר פארן ואי זו היא רוח רביעית אלוה מתימן יבוא יפרוש כנפיו יקחהו כענין שנאמר ובמדבר אשר ראית אשר נשאך ה' אלקיך ישאהו על אברתו כענין שנאמר ואשא אתכם על כנפי נשרים