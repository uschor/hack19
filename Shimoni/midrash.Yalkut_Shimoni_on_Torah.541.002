תניא ספק משקין ליטמא טמא לטמא אחרים טהור דברי רבי מאיר וכן היה רבי אלעזר אומר כדבריו רבי יהודה אומר לכל טמא רבי יוסי ורבי שמעון אומרים לאוכלין טמאין לכלים טהורין וכל משקה אשר ישתה וגו' לטמא אוכלין או אינו אלא לטמא טומאת משקין אמרת לא כך היה לא מצינו טומאה שעושה כיוצה בה רבינא אמר מגופיה דקרא לא מתית אמרת יטמא לטמא טומאת משקין דאי סלקא דעתך לטמא טומאת משקין יטמא  דרישא נמי לטמא טומאת משקין ניערבינהו וניכתבינהו מכל האוכל אשר יאכל אשר יבוא עליו מים וכל משקה אשר ישתה יטמא תרתי יטמא למה לי אלא יטמא דרישא לטמא טומאת משקין יטמא דסיפא לטמא טומאת אוכלין ואימא לטומא את הכלי ולאו קל וחומר הוא ומה כלי שמטמא משקין אין מטמא כלי משקין הבאים מחמת כלי אינו דין שלא יטמאו את הכלי ואימא כי לא יטמאו משקין הבאין מחמת כלי אבל משקין הבאין מחמת שרץ הכי נמי דמטמאי וכו'