ויקח את כל החלב וגו' אין לך כל דבר ודבר שאין בו מצוה למקום פירות יש בהן מצות הרבה תרומות ומעשרות חלה ובכורים הלקט והשכחה והפאה שערי בתים שערי מדינות יש בהן מצוה למקום שנאמר וכתבתם על מזוזות וגו' בגדים יש בהן מצוה למקום שנאמר לא תלבש שעטנז טלית יש בו מצוה למקום שנאמר גדילים תעשה לך בהמה טהורה יש בה מצוה למקום שנאמר כל הבכור וגו' בהמה טמאה יש בה מצוה למקום שנאמר ופטר חמור וגו' חיה הגדלה במדבר והעוף הפורח באויר הזהיר עליהן הכתוב אם יבואו לידך לא יהו מחוסרין מצוה שנאמר אשר יצוד ציד וגו' ושאר בהמה וחיה שלא פרט הכתוב שמן עשאן כלל אך כל חרם אשר יחרים איש לה' קדשי מקדש קדשי גבולין  יש בהן מעלות ע"ג מעלות כיצד פרים הנשרפין ושעירים הנשרפין אמר הכתוב יהי דמם ואימוריהן למזבח עולה כולה כליל לאישים אמר הכתוב יהא עורה מתנה לכהנים שלמים הנאכלין לבעלים אמר הכתוב יהא דמן ואימוריהן למזבח לכך נאמר ויקח את החלב ואת האליה החזה ושוק הימין היתה תרומתן למזבח ויתן את הכל על כפי אהרן ועל כפי בניו וכי כל הקרבנות כולן ניתנין לידי בעלים אלא ללמדך היאך משקין את הסוטות ומטהרין את היולדות ומטהרין את המצורעין וינף אותם תנופה לפני ה' הוא הדין ללמדך תנופת הקרבנות