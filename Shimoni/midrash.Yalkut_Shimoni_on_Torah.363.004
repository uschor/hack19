וידבר ה' אל משה לאמר דבר אל בני ישראל ויקחו לי תרומה זה שאמר הכתוב כי לקח טוב נתתי לכם תורתי אל תעזובו לקח טוב בנוהג שבעולם שני פרגמטוטין שהיו במדינה זה לוקח מטכסא וזה לוקח אילוסירקא  עמדו זה עם זה אמר אחד לחברו מבקש אתה להחליף אמר ליה הן החליפו זה עם זה זה נותן מטכסין ולקח אילוסירקא נמצא ביד זה דבר אחד וביד זה דבר אחד אבל תורה אינו כן זה שונה סדר זרעים וזה שונה סדר נזיקין עמדו שניהם זה עם זה אמר לחבירו השנה לי סדר זרעים ואני אשנה לך סדר נזיקין נמצא ביד זה שנים וביד זה שנים יש מקח גדול מזה הוי כי לקח טוב וגו' 