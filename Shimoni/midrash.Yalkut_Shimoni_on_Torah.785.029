החלצו מאתכם אנשים צדיקים ולהלן הוא אומר בחר לנו אנשים לתת נקמת ה' במדין הקב"ה אמר נקמת בני ישראל ומשה אמר נקמת ה' אמר ליה הקב"ה דין שלכם מתבקש שגרמו לי להזיק אתכם אמר משה רבון העולמים אם היינו עובדי אלילים או כופרים במצות לא היו רודפין אחרינו ולא שונאין אותנו ועכשיו אינן רודפין אחרינו אלא בשביל תורה ומצות שנתת לנו הנקמה שלך הוי לתת נקמת ה' אלף למטה יש אומרים שני אלפים מכל שבט ושבט שלח ויש אומרים שלשת אלפים שנים עשר אלף חלוצי צבא ושנים עשר אלף שהיו משמרים כליהם ושנים עשר לתפלה שנאמר אלף למטה אלף למטה וימסרו מאלפי ישראל אלף למטה ומהו וימסרו שהיו נמסרין זוגות זוגות ד"א וימסרו בעל כרחם לפי שתלה הכתוב מיתת משה אחר נקמת מדין אמרו נלך למדין וימות משה נמנעו מלילך אמר הקב"ה למשה הטל עליהם גורלות על השבטים והם נמסרין מאליהם