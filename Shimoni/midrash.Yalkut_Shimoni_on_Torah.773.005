ויהי אחרי המגפה שאו את ראש כל מקום שנופלין הוזקקו למנין משל לזאב שנכנס בתוך הצאן הוצרך בעל הצאן למנותן לידע כמה חסרו ד"א למה מנה אותם משל לרועה שמסר לו בעל הבית צאנו במנין השלים שמירתן כשמחזירן צריך למנותם כשיצאו ישראל ממצרים מסרן למשה במנין דכתיב וידבר ה' אל משה במדבר סיני וגו' שאו את ראש ואף כשיצאו ממצרים כתיב ויסעו בני ישראל מרעמסס סכותה כשש מאות אלף רגלי הרי קבלן במנין בא להפטר בערבות מואב החזירן במנין