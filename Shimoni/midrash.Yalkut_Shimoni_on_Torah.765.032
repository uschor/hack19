דבר אחר שעקם את פיו  ופקמו כאדם שקובע מסמר בלוח ויאמר שוב אל בלק וכה תדבר וישב אליו והנה נצב על עולתו שהיו עומדים ומצפין מתי יבא אמר הקב"ה לישראל בני רשע זה חשב לקלל אתכם ואני עוקם את פיו והופכה לברכה שנאמר ולא אבה ה' אלקיך לשמוע אל בלעם וישם ה' דבר בפי בלעם מלאך ישב לו בגרונו רצה לברך מניחו רצה לקלל בולמו ואינו מניחו ואין דבר האמור כאן אלא מלאך שנאמר ישלח דברו וירפאם רבי יוחנן אמר מסמר של ברזל נתן בגרונו רצה לברך מניחו רצה לקלל בולמו ואינו מניחו ואין דבר האמור כאן אלא מסמר ברזל שנאמר כל דבר אשר יבא באש וישא משלו אל תקרי משלו אלא משלו שהיה בלעם מבקש להוציא קללות מלבו ואין הקב"ה מניחו