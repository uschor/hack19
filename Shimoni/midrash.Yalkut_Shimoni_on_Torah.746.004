דבר אחר ככה תעשו לאחד להביא את אחד עשר שבמעשר כל האזרח יעשה ככה את אלה למה נאמר לפי שהוא אומר ומעוך וכתות ונתוק וכרות וגו' ומיד בן נכר לא תקריבו וגו' אלו אי אתה מקבל מהן אבל מקבל אתה מהן עולה אחר שלמדנו שהנכרי מביא עולה זכיתי לדון כבתחלה ישראל מביא עולה והנכרי מביא עולה אי מה ישראל מביא נסכים אף הנכרי מביא נסכים ת"ל כל האזרח יעשה ככה את אלה ישראל מביא נסכים ואין הנכרי מביא נסכים יכול אף עולתו אינה טעונה נסכים ת"ל ככה מכאן אמרו נכרי ששלח עולתו ממדינת הים ושלח עמה נסכים קרבים משלו ואם לא שלח עמה נסכים יקרבו נסכים משל צבור