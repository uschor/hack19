אמר רבי עקיבא בשעה שאמרו ישראל אז ישיר לבש הקב"ה חלוק של תפארת שהיו חקוקין עליו כל אז שבתורה אז תשמח בתולה אז ידלג כאיל פסח אז תפקחנה עיני עורים אז ידבר יהושע אז תראי ונהרת את ה' האמרת היום וה' האמירך היום וכיון שחטאו חזר וקרעו שנאמר בצע אמרתו ועתיד הקב"ה להחזירו שנאמר אז ימלא שחוק פינו רבנן אמרי כל פרקמטיא של משה לא היתה אלא באז הצלת נפשו באז וירף ממנו אז אמרה חתן דמים וגו' קנטורו באז ומאז באתי אל פרעה שירתו באז אז ישיר משה אף הפרשת ערים באז אז יבדיל משה שלש ערים