ולפי  כי שם אדנ"י הוא כדמיון אוצר לקבל שפע כל הברכות ומיני האצילות והוא כדמיון בריכה ובית קבול מלשון אדנ"י החצר שבהם נכנסי' העמודים ותמצא כי מאה אדנים של כסף נעשו במשכן כמו שכתוב מאה אדני' למאת הככר ככר לאדן  ואלו מאה אדנים הם כדמיון מאה ברכות מתמלאו' מן הבריכה הגדולה הנקרא' אדני ולפיכך חייב אדם לברך מאה ברכות בכל יום כדי למשוך מכל אחת מאה ברכות ואשר חסר ברכה אחת פוגם ומטיל מום והסוד תלוי בסוד אי"ק שהוא סוד כה"ן לו"י ישרא"ל שהוא סוד נפ"ש רו"ח נשמ"ה ולפי עיקר זה אמר דוד ע"ה ברכי נפשי את ייי  תלה הברכות בנפש בסוד שלשת המערכות העליונו' הנפש צריכה לברך בכל יום ק' ברכות והיא כנגד ישראל ומן הברכות המאה יגיע עשרה שהם המעשר לרו"ח שהיא כנגד הלוי ומן העשרה של רו"ח יתן א' לנשמ"ה שהיא כנגד כה"ן  
