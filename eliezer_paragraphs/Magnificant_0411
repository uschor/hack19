וראוי שתדע סוד השפע השופע מאתו ית' מכונה בשם מים והשפע ההוא אחד ומשתנה לפי המקבלים לא לפי שפעו והמקבלים לפי רוב שנויים קבלו השפע בשנויים כענין דמות המים המרוים מינים מבעלי חיים והרווי משונה בהם והמקבלים נשתנו בעדו תחלה ובעדם אח"כ והמים בעודם מים ומפני סוד ר"ל סוד שפע המכונה בשם מים הזהיר ר' עקיבא השלם חביריו כשנכנסו לפרדס תענוג הנפשות כשתגיעו למקום אבני שיש אל תאמרו מים מים.
