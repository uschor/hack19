<בינה 1> ספירת הבינה הוא סוד מציאות עליונה נעלמת ונסתרת ואין דרך ועניין ושום צד לשרי אומות לעלות אליה. ולא ראה אותה עין כל נברא עין לא ראתה אלהים זולתך.  ומהספירה הזאת נאצלת הגואלות והנפלאות וימשכו ממנו החיים והברכות לכל שבע הספירות ויעקב אבינו ע"ה עלה ונדבק בה ולפיכך נאמר ופרצת ימה וקדמה  והיא נחלה בלא מצרי' בוודאי ואין לה קץ וגבול ושיעור וזוהי  סוד ה"א ראשונה של שם יהו"ה וזוהי המעלה הנק' עליה בכל מקום והוא סוד חיי עולם ונקרא יהו"ה ונק' אלהים לפי שהוא סוד התלבושת והיא הר"ה עם כ"ע שהם רמוזות בשם י"ה בכל מקום והיא סוד בתי גואי וממנה ולמטה בתי בראי ששם מתאחזים שרי האומות וקטרוגי' ומלחמות וגליות וממנה ולמעלה סוד כל הגאולות והישועות והנחמות וכל מיני חרות שנא' זאת נחלת עבדי יהוה.  וסוד מתן תורה ושכרן של מצות. 
