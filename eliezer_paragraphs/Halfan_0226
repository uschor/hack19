<1> דע  אתה המעיין כי הספירות מאין והי' ספירות להיות נקראות כבוד עליון שהוא החותם הגדול העומד באמצע והוא הת"ת ונקרא פני אדם והוא כולל את כלם וזה הכבוד אינו מושג לשום נביא לא בימין ולא בשמאל לא בפנים ולא באחור והרמז במרע"ה בבקשו הראני נא את כבודך  מלת את לרבות כבוד למעלה מכבוד והוא בקש לראות הכבוד פני אלהי' ית' והכבוד של מטה שהוא כסא הכבוד וחשמל שמקיף וז' שמשים גבורי כח שנבראו תחלה וענן הכבוד המבדיל בינו ובין החשמל ושמנה כרובים שברקיע העליון והרקיע שהוא כעין הקרח הנורא וד' מחנות שכינה. וארבעה החיות ופני אדם שהוא כבוד יעקב הנק' חיה ששמו ישראל והוא הנק' כבודו של מקום ברוך הוא והוא הנק' כרוב המיוחד. והשיב האל למשה כבודי העליון הנק' פני לא תוכל לראות כי לא ראהו מעולם לא מלאך ולא שרף וכרוב ואופן וכ"ש בשר ודם אבל כבודי שהוא למטה מכבוד העליון תוכל לראות שהוא אחורי הוא פני יעקב החקוקי' בד' חיות הקרובות לכבודי עם שאר הדברים הנכבדים הנלוים לפנים הנקראי' אחורים שאד' למעלה וע"ז אמר הכתוב לא תוכל לראות את פני כי לא יראני האדם וחי וראית את אחורי.  בדמות יעקב החקוק בכסא ה' לא יראו אוריא"ל כלומ' כבודי העליון הקרוב לי מעיד ש[אני] אורו ואני המאצי' אותו. וא"ת למה אנו אומרים כי המלאכים אינם יכולים לראות הכבוד העליון הנק' פניו של מקום ב"ה והלא אמר הכתו' כי לא יראני האדם וחי משמע דוקא האדם לא יראני אבל המלאכים רואי' אותו. יש להשיב כי לא אמר הכתו' כי לא יראני אדם וחי אלא האדם הידוע שהוא האדם החקוק בכדור בחיות אינו יכול לראות בכבוד העליון כ"ש אדם ילוד אשר ופי' האדם וחי ר"ל האדם החקוק בדבור בחיות. ושים לבך להבין אלו הענייני' נוראי' כי הש"י שהוא י' מעלות שכליות לא ראהו מלאך ולא שום נברא ולא נתיחס אליו לא דבור ולא אמירה ועלייה ולא שום תואר מהתארים והוא מתרומם על הכבוד העליון ית' וית' שמו הכבוד הקרוב אליו והדבור והאמירה אינו אלא בכבודו הקרוב ומאותו הכבוד יוצא הדבור לכבוד שלמטה הימנה וממנו למלאכים ומשם לשר הפני' ולנשמות והעדות כי לא יראני האדם וחי שהיה לו לומ' כי לא יראה אותי האדם וחי, אבל מרע"ה בקש בתפילתו שיראה לו הכבוד העליון [הקרוב אליו] והשיבו הכבוד הוא בעצמו שהדבור והאמירה יוצא ממנו כי לא תוכל לראות פני כי לא יראני האדם וחי: תבין היטב זה המאמר כי אפי' בכרוב המיוחד לא השיגו כאשר בקש להשיגו מפני שאם היה משיג כל עצמות מציאותו ועצם הויתו היה משיג סוד ההויות האלוהיו"ת השכליות השופעות בו. וכבר ארז"ל כי לא השיג מרע"ה השער הנ' באמצעות הכרוב המיוחד לא השיגו כ"ש בלתי אמצעות כי לא השיג [כבר] במראה ההוא אלא חלק אור בהיר הנק' אספקלרי' המאירה הרמוז בעצמות הכרוב המיוחד כי חז"ל משערים האור הבהיר להשגות רבות כמו ס[ו]ד ה[נשמ]ה המתפשטת בכל אברי הגוף אמנם יש חלק בגוף שהנשמה מראה לה כחה יותר מחלק אחר ואותו החלק יקרא מאירה מערך שאר החלקים כך הוא הנמשל: הנה כי ה' שהם י' מעלות שכליות הויות אלהיות והיא נשמה לנשמות מראה פעולותיו ב"ה באמצעות הכרוב המיוחד כי מרוב זכות האור ההוא האלהי לא היה כח בשכל האנושי להשיג מה כי הוא בלתי מה אמנם מראה פעולותיו באמצעות הכרוב המיוחד. אמנם יש גם באור ההוא מקום שהנשמה לנשמות ב"ה מראה פעולותיו יותר בדקות ואין כח בשכל האנושי להשיג. לכן אז"ל על שעור קומה שהוא לכרוב המיוחד ומראה הפנים והלסתות בשעור רוח ובצורת נשמה. תראה הענין נפלא איך גלו לנו חז"ל כל מה שגילתי לך בשני דברי' עתיקי' ועמוקי'. ואותם הפנים והלסתות שאז"ל רמז הם לג' הויות שכליות אלהיות והם כח"ב זולתי אור פני כבוד האמצעי. ואל יעלה על דעתך כי ח' מראות החיות הקבועות בגלגלי' הנק' אספקלרי' שאינה מאירה לא מפני שאינם מאירות אור מופלא נקרא' שאינה מאירה אלא נקרא כן מפני אור המופלא שבהם שאין אדם יכול להשגיח בהם חפצ[ו] להביט הבטה שלימה במעלת הש"י וכן יקרה לאדם המביט בשמש רב אורו ומחשיך עיניו ואינו יכול להביט כרצונו ואח"כ כשרוצה להביט בדבר אחר אינו יכול מרוב אור השמש שהחשיך עיניו ולעולם רוב האור מחשך הע[יני]ם והרי הוא לאדם אור לחשך. והמשל אם היו ט' נרות בבית א' אע"פ שהנר הט' מאיר יותר מהשמונה נרות אין אורו ניכר בין ח' נרות אבל אם יאיר הנר הט' לבד יהיה נכר מרוב האור הגדול מהמאורות הקבועות בח' גלגלי' הנביאי' יכול להביט אור
