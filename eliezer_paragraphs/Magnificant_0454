ודע שי"ב מזלות לכל א' מהם ד' מדרגות ומעמדות בגלגל צומ"ח עול"ה שוק"ע תהו"ם כאשר תראה כתוב ורשום הלוח לכל הז' כוכבי לכת צומ"ח עול"ה שוק"ע תהו"ם כמשפט הזה עשיתי להם ובשם אחר יכונה בזה האופן בחלוף שם צומח הבית הטבעי לכל כוכב וכוכב בכדור שלהם נוכר המזל מהי"ב ולזה יקרא צומח בשם בית ובחלוף עולה קראתי שמו המדרגה העולה בגלגל השמיני ובחלוף שוקע קראתי גלות ומדרגתו וענינו כענין שוקע באזור המזלות ובחלוף תהום קראתי שפלות ומשפטו בז' כוכבי לכת כמשפט תהום במזלות הנז' ולפי הסדר צומח ובית דבר אחד עולה ונשיאות דבר אחד שוקע וגלות דבר אחד תהום ושפלות דבר אחד היקש ראש תלי וזנבו וצורתו רשמתי הלוח שני קוטבי הגלגל להיותם מתדמים באופן מה לזה בשיעור האחד האחד אל חבירו וההפרש בין התל"י וזנבו ובין שני הקוטבים ראש התלי והזנב יתכן להיות בכל מזל ומזל מהי"ב וכאשר הראש במזל אחר הזנב יהיה ראש שביעי חלק כחלק מק"פ מעלות לק"פ מעלות מש"ס מעלות שהגלגל נחלק בהם ובהכינו שמים בבינתו בחכמה עשה להביא ברכה אל הנמצא המשתנה אבל שני קטבי הגלגל האחד נקרא קוטב צפוני הנראה לנו בכל לילינו והשני קוטב דרומי נסתר מנגד עינינו בשתי נקודות מדומות לא ישנו מקומם ימי השמים הארץ ב' כוכבים קיימים ולמען דעת צדקות ה' לאהבה אותו ולדבקה רשמתי בכתב אמת
