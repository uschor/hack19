ענין כנפים ושש כנפים סודו סבות תנועות המתנועע מספר הכנפים. אמנם סבות תנועה הסיבובית ד' צורתו הכדורית ונפשו החושקת ושכלו המשכיל והשכל הפועל שהוא חשוקו נבדל ממנו וסבות התנועה הישרה ב' התנועה הגלגלית והכח המאוה לכל מתאוה ר"ל הנותן המתאוה שהוא החמר צורה המעמידה אלו הו' סבות המנועות לכל מתנועע נאמר שש כנפים לאחד בשתים יכסה פניו ובשתים יכסה רגליו ובשתים יעופף והארבע כנפים הנסתרים המכסים הפנים והרגלים יורו אלינו שהכונה בפנים לכוון אל מקום התנועה והכוונה ברגלים להתנועע תנועה שוה ישרה בסיבובם והכוונה בעופפות גלוי וכסוי כמנהג העוף שיראה ויעלם ובסוד הברק המתנועע תנועה הממהרת בגלוי ובכסוי וזהו רצוא ושוב כמראה הבזק. נצטוה האדם בבריאתו להסתכל בעליונים בצורה זו שאמר בעל ס"י עשר ספירות בלימה שצפייתן כמראה הבזק ובלום פיך וכו' ואם רץ לבך וכו' הנה כבר גלה לנו המחבר ס"י קבלנו שחברו רבי עקיבא קבל ממי שקבל מאברהם אבינו ע"ה דור אחר דור. 
