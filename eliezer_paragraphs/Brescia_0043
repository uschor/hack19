ספירת הבינה היא סוד מציאות עליונה ונעלמה ונסתרת ואין צד לשום שר האומות לעלות לה ולא ראה אותה עין ולא השיג בה נביא ולא שום נוצר עין לא ראתה אלוהים זולתיך וזו היא הספירה שממנה נאצלת הגאולות והנפלאות וממנה ימשכו החיים והברכות לכל הספירות ויעקב אבינו עלה ונדבק בה ועל זה נאמר ופרצת ימה וכו' והיא הנחלה בלא מצרים לפי שאין לה גבול ולא שיעור וממנה מתפתחין חמשים שערי בינה אשר ממנה נאצלות חמשים ספירות שהם סוד היובל
