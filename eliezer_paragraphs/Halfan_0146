זה מקום החיילות מצבאות מעלה וזהו מקום המלחמה וע"ז המקום נאמר ייי איש מלחמה  והנה למעלה ממקום הזה שהוא סוד אברהם ויצחק והם זרועות עולם ובמותי ארץ ושם עומדים השרים העליונים סביבו ובמקום הזה שהוא מקום נצ"ח הו"ד יסו"ד עומדים החיילות והשרים וכלם נלחמי' עם דוד שהוא יסוד כשמוצאי' פרצה ליכנס ואלה תולדות פרץ  והנה החיילות  אשר מצד נצ"ח נקראים בכל מקום [ייי] צבאות ושמצד הו"ד נקראים אלהים צבאות וכשהם מקובצים כאחד נקראים ייי אלהים צבאות ושלשתן מפורשים בג' פסוקי' ואלו הן הצבאות הנלחמי' בצבא שרי האומות. יפקוד ה' אל צבא מרום במרום ועל מלכי האדמה באדמה  וזהו סוד ויסר את אופן מרכבותיו  וכתי' ויאמר מצרים אנוסה מפני בני ישראל כי ייי נלחם בהם במצרי'  ואשר מימין נקראי' נצ"ח והוא המנצח כל המלחמות כשישראל הגוני' וגם נצח ישראל לא ישקר ולא ינחם  ולמנצח מזמור לדוד  בזה היה דוד מנצח כל המלחמות וכשחטאו ישר' מה כתי' צור ילדך תשי  וזהו השיב אחור ימ[ינו]  שהוא הנצ"ח וכתי' נעימות בימינך נצח  על מקומות הללו אמר דוד כל הגיים סבבוני בשם ייי כי אמילם  ועדת לאומים תסובבך ועליה למרום שובה  תשובה למרום בודאי.
