דע  כי למטה מן העטרה הם ארבעה פנים הנאצלים ממנה והם כנגד ד' יסודות וקודם חנוך לא היה שום נברא שהכיר את בוראו לולי שת לכן ויתהלך חנוך אל האלהים  בסוד בכורים ונתלבשה נשמתו באותם ד' מחנות שכינה ונתיחד הכל והוא המראה הנר[א]' לנביאים והנפ[ש] העליונה מתייחד בו בעלוי אמתי וזהו הטעות שטעו כמה חכמי' כי בהתדמות האדם אחר הצורה השכלית יעדר ממנה הצורה החמרית ומצא מין את מינו ונעור עד שהשכל והמשכיל והמושכל אחד ובעבור שהשכל הפועל מיוחד בו וממנו נראה כל עניין יחשב שזה המראה הוא סוף היחוד ויתגשם במחשבתו ויהרוס וע"ז אמר ותמונה אינכם רואי' זולתי קול  ובסבת זה עורר כחות הטומאה ויתלבשו בו ובנפש העליונה הכלולה בו ותשכיל נביאי האמת ונביאי השקר ידוע תדע כי הכל נגזר ונחתם בטבעת המלך והוא חותם אהיה כי בזה החותם נחתמו עליוני' ותחתונים. ובעוד אלו הג' אותיות אמת מחוברות ומיוחדות יחד אז השתלשלות העליונים בתחתונים למי שהכין את עצמו ויהיה לו נבואה אמיתית וע"כ רמז החכ' הפייט ר' אליעזר הקיליר באומרו אמת חותמו להודיע כי הוא אחד  כי אהי"ה פעמים אהי"ה במספר המרובע אמת כי בהתיחדם אלו הג' אותיות שהם חותם המלך הקליפות בחוץ וכחות הטהרה מתיחדי' ביחוד גמור בעוד שהאדם מפקיר בית קבולו הנברא בדמות עליון אז ישליל הא' שהיא מורה על המעין שאינו פוסק וכחות הטומאה יטילו זוהמא וישאר המלה מת  ומזה נמשכים נביאי השקר בענין רוחו של נבות היזרעאלי ובהדבק אל קונו ישליל המ' וידביק האלף אעפ"י שהא' אות פנימי זך מאחר שהא' שהיא המעיין שאינו פוסק מדובק עם התי"ו שהוא ת"ת ישראל נסתלקה הזוהמא וישאר המלה את  וע"ז אמר ישעיהו הנביא ע"ה ואראה את ה'  הרומז לנפש העליונה ואת לרבות המראה ההיא וע"כ קראוה החכמי' ז"ל שעור קומה וזהו סוד מקוה ישראל מושיעו בעת צרה  וזהו סוד ארבעים סאה כי בהיות זה המקוה נחתם באותיות אמת אז מצא בין את מינו וניעור ויטהר בו ובהשליל הא' אז נתהפך בסוד ארבעים יכנו וסוד ארבעים יום ממשה לכלול הדברים וסוד שהטפה לא יקבל צורה עד אחר מ' יום  וע"ז רמז יחזקאל הנביא באמר' ויהי בשלשים שנה  ידוע הוא למשכיל כי הספירות הם שלשים י' שכליות י' ש ימיניות י' שמאליות  וזהו הטעם שנכתב ה' בג' יודין דע לך כי הנביא השיג נבואתו ממטה למעלה ובספור הדברי' אשר השיג מלמעלה למטה זהו ויהי בשלשים י' ימיניות י' שמאליות וי' באמצע ברביעי כנגד ארבע מחנות שכינה בחמשה כנגד שעור קומה המתלבש בהם וגם כנגד נפש עליונה ואני בתוך הגולה בסוד גלו לעילם שכינה עמהם  עמו אנכי בצרה  ותבין סוד עמו על נהר כבר החכמ' קורי'  כרוב המיוחד וזהו כבר בסוד כבוד כי הוא רמז לעניין נפלא ובעבור שאמר ואני בתוך הגולה אמר כבר חסר וא"ו וד"ל וזהו גדול אדונינו ורב כח שהם רל"א שערים בגלגל וכלם מסורים בידו ומי שיודע להזכירם ולצרפם ולגלגלם עם הברות יברא בריה כמו רבא כי מצא מין את מינו וניעור ולמשכיל ינעם. ומכאן והלאה ט' מראות שראה יחזקאל והם רוח סערה ענן גדול ואש מתלקחת ונגה לו סביב והחשמל וארבע חיות הם תשעה. ועוד כתיב באותה הנבואה ט' פעמים מראה כמראה אבן ספיר ומראה אדם כמראה אש ממראה מתניו ולמעלה ממראה מתניו ולמטה כמראה אל נוגע לו סביב מראה הקשת כן מראה הנוגה הוא מראה דמות כבוד ייי. ומה שאמ' מרע"ה הראני נא את כבודך ביקש להשיג כבוד העליון הנק' פנים ואת לרבות הכבוד השני שהוא המראה הנראה לנביאים הנקרא פני אדם וזהו כבוד יעקב הנק' חיה [ו]שמה ישראל הנקר' מקום של מקום ב"ה וד' מחנות הא[ד]וקות בזה הכבו' וד' חיות והרקיע שעל ראשי החיות וח' כרובים למעלה מן הרקיע וחשמל וענן הכבוד ושבעה שמשי' גבורי כח וחשמל המקיף וכסא הכבוד וזה נק' שר הפנים והוא מטטרון שליח ממש ובכאן התחלת שמוש שמות הנק' שמושא רבא ומי שיודע סודו וסוד ב' הפכיים המכריע אותם אז הוא בכלל כי דע שמי  והשיב ייי למרע"ה כבודי העליון הנק' פני לא תו[כל] לראות כי לא ראה מעולם מלאך ושרף אבל כבוד שלמטה מכבו' העליון תוכל לראות שהוא אחור ופני יעקב החקוקי' בארבע חיות הקרובות לכבודי ועם שאר דברים הנכ[בדים] הנלוים לפני' הנקראי' אחורים שאמרנו למעלה ועו' אמר הכתוב לא תוכל לראות [את] פני כי לא יראני האדם וחי וראית את אחורי דמות יעקב החקוק בכסא ה' לא יראה אוריא"ל כלומ' כבודי העליון הקרוב לי מעיד שאני אורו ואני הממציא אותו ומשם והלאה עשר היכלות של מלאכי' מהם מלאכי דין מהם מלאכי רחמי' וה[ם] פמליא של מעלה ושר הפנים עם ב' לחות הפכיות ממונים על אלו לעשות רצון [השואל ל]מ[י] ש[יו]דע סוד שמו ומעמדו ומעמד שני הפכיים ומשם והלאה [י'] גלגלי' [ונפש]ם נגדיי [התלי] למטה ממז[ל טלה] יש דברים רוחניים מורכבים מב' יסודות ונקראי' נגד[י] ה[תלי ומודיעים ע]תידות כי הם משתי המזלות ומשם והלאה גשם חמשי עם ד' צורותיו ולמטה [מאילו באמצע כאו]יר הם שדים ורוחים ויודעים עתידות קריבות למי שיודע אותם וזאת החכמה [נו]דעת בין האומות וה' יצילנו משגיאות אא"א סס"ס 
