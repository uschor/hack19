ומעתה תוכל להבין בתחתיות ובעיליות ובחיות ובכסא ובדמות כמראה אדם עליו ממראה מתניו ולמעלה וממראה מתניו ולמטה ויותר מזה אין לי רשות לכתוב והתבונן בענין כסא והכונה ממנו כסא כסא הכבוד והרצון בכבוד כבוד ה' וכבוד ה' אינו ה' וכבוד ה' השכלים הנפרדים תחתיו ותתעורר להבין שתוף כסא גם מורה כיסוי ועילום מלשון בכסא ליום חגנו וגם  יורה מעלת ממציאו ויקרא הגבוה כסא והשפל הדום רגליו ותשכיל בשלשה ההשגות שראה הנביא אמר דמות אבן ספיר אבן ספיר דמות כסא כסא דמות כמראה אדם מראה אדם סוף דבר המשילו המרכבה הרוכב והמשכיל יבין יש כס"א ויש כס"ה ר"ל כסא רחמים שסודו א' וכסא דין שסודו ה' וכאשר תבין שיש כסא לכסא אז תבין מעלוי לעילוי ותדביק שכלך בשכל משכיל ומושכל ותבין יראת ה' ולפעמים כבוד ה' ר"ל שר הפנים מטטרון יראו יורדי המרכבה יושב הכסא ולכן אל תמירהו כאחר שנכנס לפרדס תהי כר' עקיבא  וכו' ולמה נקרא כבוד ה' שכשמדבר לנביא אומר אני ה' כלומר כבוד ה' ומה שאני אומר במלאכות ה'
