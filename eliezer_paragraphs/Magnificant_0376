כל נרמז במראה שראה יחזקאל באמרו ויהי בשלשי' שנה הספירות ל' י' שכליות קדושות בכל מיני קדושה וטהרה וי' מישמעאל וי' מעשו וזהו הטעם שנכתב השם בג' יודין כזה ייי[אס] ודע לך הנביא השיג נבואתו ממטה למעלה ובספרו הדברים שהשיג ספרם מלמעלה למטה וזהו סוד ויהי בשלשים שנה י' ימיניים י' שמאלים וי' באמצע בהיכל הקדש ברביעית כנגד ארבע מחנות שכינה בחמשה כנגד שיעור קומה המתלבש בהם וגם כנגד הנפש העליונה. ואני בתוך הגולה בסוד גלו לעילם שכינה עמהם וכתיב עמו אנכי בצרה ותבין סוד עמו נהר כבר החכמים קוראים לשעור קומה כרוב המיוחד וזהו סוד כבר בסוד בכור והוא"ו רמז לענין נפלא וידוע למקובלים ובא לרמוז בעבור שאמר בתוך הגולה אמר כבר חסר וא"ו ודי למבין. ואל רמז באמרו גדול אדונינו ור"ב כ"ח לתבונתו  רל"א שערים וד' יתרים לד' אותיות שם אדנ"י וכלם מסורים בידו ר"ל הרל"א שערים שבגלגל ומי שיודע להזכירם ולצרפם ולגלגלם עם הדברות הצריכים להם יברא בריה רבא והדומים אליו מצא מין מינו ולמשכיל ינעם ומכאן ולמטה ט' מראות שראה יחזקאל ע"ה רוח סער"ה וענ"ן גדול. ואש מתלקח"ת ונוג"ה סביב כמראה הקשת מראה הנוגה והחשמל המקיף והד' חיות הרי ט' כלם מראות אלהים עליונות ומעלות מלאכים קדושים זו למעלה מזו וד' חיות אלו ד' שמות הקדושים חקוקים ראשיהם מה שאמר רגלי החיות כנגד כולם וכולי מלאכים קדושים מעלתם למטה ממעלת החיות הנזכרים במעשה מרכבה אש וברק וענן וחשמל וזולתם מראות עליונות ומעלות מלאכים וכבר ידעת העטר' ולמטה סוד הפירוד והנפרדים וממנה נאצלים ד' פנים כנגד ד' יסודות ונקראו ד' מחנות שכינה וסימן מרכבו ארגמ"ן. ודע קודם חנוך לא היה שום נברא שהכיר בוראו לולי שת שהיה בצלם ודמות לכן ויתהלך חנוך וכו' בסוד בכורים כלומר שהיה הראשון שהכיר בוראו אחרי שת שהיה שורש העץ שעשה הפרי הטהור ונתלבשה נשמתו באותם ד' מחנות שכינה ונתיחד הכל המראה הנראה לנביאים והנפש העליונה מתיחדת בעלוי אמתי. וזהו הטעות שטעו כמה חכמים ובפרט אחר בהדמות האדם אחרי הצורה השכלית יעדר ממנה הצורה החמרית ומצא מינו וניעור שהשכל והמשכיל והמושכל אחד ועוד בעבור ששכל הפועל מיוחד וממנו נראה ענין יחשב זאת המראה סוד היחוד ויתגשם במחשבתו ויהרוס הזהיר התורה ותמונה איניכם רואים זולתי קול.
