וראיתי  לעוררך כלל גדול במעשה בראשית בסדר הבריאה והחדוש אף הבריאה הראשונה נעלמת ועליה ארז"ל אין שואלין מה לפנים ומה לאחור כשעלה ברצונו להמציא המציאות נגלה בכבודו ובאורו והאציל כוחותיו בשמו הנקר' ספירות וכאשר נתן העטרה לראש פינה כלל בה ל"ב נתיבות וברא אז העולם ובראשית ברא אלהים השמים ואת הארץ ועמדו יחדו מעורבים הגביה השמים והארץ נשארה תהו ובהו ואמר יהי אור האור הגנוז ביום ראשון ובשני בראותו שאין הארץ סובלת המים עשה מחיצה בתוך לשאת חצי המים נקראים מים זכרים ומים טהורים ומים עליונים ומלאכים יצר ברקיע המזהיר בשלישי הקוה שאר מיני המים אל מקום אחד וברביעי ברא השמש והירח מהאור הראשון אותו האור לא שמש ג' ימים וגם ממנו ז' כוכבי לכת ומזלות וגבולם והילוכם ומעונם ואורם אין כזה בחמישי ברא מהמים שרצים וכו' בששי ברא האדם בצלם וחתם בסוף שמו י"ה
