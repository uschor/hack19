וביאור ענין עילום ורשימה וחקיקה וחציבה ומעשה כשעלה במחשבה והרצון להבראות העולם אותו הרצון והחפץ שנתגלה כינוהו המקובלים לשון מחשבה וכשנאצלה אותה המחשבה נתפרסמה עוקץ יו"ד משם העצם האור המתנוצץ לתר"כ ניצוצות ומפליאת האחדות השוה נמשכות ל"ב נתיבות פליאות ר"ל נעלמות ובהיות אלו הל"ב נתיבות בכח המחשבה נקראים הדברים עילום ובצאת הדברים הנעלמי' במחשבה הכח אל הפועל באמצעות החכמה נקראים הדברים רשימה ר"ל הל"ב נתיבות חכמה הנמשכות מרום מעלה ומא"ס נקראות אז רשימה ונתפרסם עובי יו"ד שם העצם:
