שמע ישראל ה' אלהינו ה' אחד   אחד ראש מנין לפניו אין מספר ואחריו לא יקום מספר בלא לא תמצא שנים בלא א' ג' ד' שהפה יכול למנות לעולם האחד עמו תבא לחסר המספר הכל יחסר וישאר האחד לבדו ונלמוד סוד גדול ביחוד יוצרינו ב"ה נקרא אחד שנ' ה' אלהינו ה' אחד להודיע יתעלה זכרו היה מקדם לכל עולמו והוה עם עולמו ויהיה לעולמי בלתי סוף ונתן הפסוק חק בישראל לקרא בכל יום ליחדו בכל יום פעמים בערב כנגד היום שמשתנה מאור אל חושך ובשחר כנגד הערב שמשתנה מחושך אל אור שלא יפתה לבך לומר שתי רשויות השב המלכות לבעלים ויחד שמו הכל וכוין לבך צורנו אחד עושה אלה ואפילו יהיה אנוס צריך לדחוק לקרא פסוק ראשון 
