אילו  הן מיני טומאה המושכי' מן הכחות החצוני' והם כדמיון הצמח הנולד מן הזרע כך מיני טמאות נולדות מן הכחות אשר הן חוץ לשלש מחנות ואילו הן טומאת שרץ טמאת נבלה טומאת מת טומאת שכבת זרע טומאת מי חטאת טומאת טבול יום טומאת זבה טומאת נידה טומאת יולדת טומאת צרעת ומאלו נמשכות כמה טמאות אחרות וכל אילו הטומאות ותולדותיהן יש להן על מי שיסמכו לפי שיש [   ]אות [    ]  וכולן חוץ מהיכל הקדש ונקראות טומאה והם מיני' רבים ונקראי'  שעירי' שדים ללין ומיני קטב ומשחית וכולן בריות ומקום דירתן חוץ לפרגוד והם השומעי' מבחוץ כמדרז"ל שמעתי מאחורי הפרגוד וכשישראל טהורי' כל אלו הטומאות נפרדות מהם ומתחברות בשאר האומות שהם טמאי' וזה חלקם. ואח"ו  טמאו ישראל עצמן הרי אותן הטומאות מתחברות להם ואז ישראל מכניסי' אותן לפנים ומטמאי' מחנה שכינה לפי שאין לכחות הטומאה רשות ליכנס במחנה שכינה אלא ע"י ישראל שהן מיוחדי' לקב"ה ודע כי כמו שהזבוב מריח הבשר מרחוק והיתוש את היין והדבורים הדבש וע"י הריח באים כל א' ומתדבק במינו כך על עבירה ועבירה מושכת לה טומאה כפי אותה המין של עבירה שעשה וזהו סוד השוכן איתם בתוך טומאתן  וזהו סוד הטומאות והטהרות
