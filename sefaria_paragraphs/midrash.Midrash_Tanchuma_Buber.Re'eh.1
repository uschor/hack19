ראה אנכי וגו' . זש"ה   הזה תאמר כה אמר ה' הנני נותן לפניכם את דרך החיים ואת דרך המות , וכתיב משכיל   האזינה עמי תורתי , וכתיב רק השמר לך  יום אשר עמדת לפני ה' אלהיך בחורב וגו' , לומר לך שכל המבטל דברי תורה, כאילו כופר בהקב"ה, שלא נתן תורה אלא כדי שיהו ישראל עוסקין בה יומם ולילה, שנאמר והגית בו יומם ולילה , וכתיב כי אם בתורת ה' חפצו וגו' , וכל העוסק בתורה ומקיימה, כאילו קיבלה מסיני, לפיכך כתיב והודעתם לבניך  יום אשר עמדת לפני ה' אלהיך , כשבא אסף התחיל לומר האזינה עמי תורתי וגו' , וכן אמר שלמה כי לקח טוב נתתי לכם תורתי אל תעזובו , אמרו ישראל לאסף, וכי יש תורה אחרת שאתה אומר האזינה עמי תורתי, כבר קיבלנוה מסיני, אמר להם פושעי ישראל אומרים שהנביאים והכתובים אינן תורה, ואין אנו מאמינים בהם, שנאמר ולא שמענו בקול ה' אלהינו ללכת   אשר נתן לפנינו ביד עבדיו הנביאים , הרי הנביאים וכתובים תורה הם, שנא' האזינה עמי תורתי.