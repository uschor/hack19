סנהדרין פרק א - [משנה]. סנהדרין גדולה היתה של שבעים ואחד, ושל קטנה של עשרים ושלשה. מנין לגדולה, שהיא של שבעים ואחד? שנאמר:  "אספה לי שבעים איש מזקני ישראל", ומשה על גביהן. רבי יהודה אומר: שבעים. ומנין לקטנה, שהיא של עשרים ושלשה? שנאמר:  "ושפטו העדה", "והצילו העדה", 'עדה' שופטת, ו'עדה' מצלת, הרי כאן עשרים. ומנין ל'עדה', שהיא עשרה? שנאמר:  "עד מתי לעדה הרעה הזאת", יצאו יהושע וכלב. ומנין להביא עוד שלשה? ממשמע שנאמר:  "לא תהיה אחרי רבים לרעת", [שומע אני שאהיה עמהם לטובה, אם כן למה נאמר: "אחרי רבים להטת"? לא כהטיתך לטובה, הטיתך לרעה, הטיתך לטובה, על פי אחד, הטיתך לרעה, על פי שנים, ואין בית־דין שקול, מוסיפין עליהם עוד אחד, הרי כאן עשרים ושלשה].
אמר רבי חנינא: דבר תורה, אחד דיני ממונות ואחד דיני נפשות, בדרישה וחקירה, שנאמר:  "משפט אחד יהיה לכם", ומה טעם אמרו: דיני ממונות לא בעינן דרישה וחקירה? כדי שלא תנעל דלת בפני לווין.
א תניא:  "לא יסור שבט מיהודה", אלו ראשי גליות שבבבל, שרודין את ישראל בשבט.  "ומחקק מבין רגליו", אלו בני בניו של הלל, שמלמדין תורה ברבים.
תניא: תלמיד, אל יורה במקום רבו, אלא אם כן היה רחוק ממנו שלש פרסאות, כנגד מחנה ישראל.
ב רבי אליעזר בנו של רבי יוסי הגלילי אומר: אסור לבצע, וכל הבוצע הרי זה חוטא, וכל המברך את הבוצע הרי זה מנאץ, ועל זה נאמר:  "ובצע ברך, נאץ ה'". אלא, יקב הדין את ההר! שנאמר:  "כי המשפט לאלהים הוא". וכן משה היה אומר: "יקב הדין את ההר". אבל אהרן, אוהב שלום ורודף שלום, ומשים שלום בין אדם לחברו, שנאמר:  "תורת אמת היתה בפיהו, [ועולה לא נמצא בשפתיו, בשלום ובמישור הלך אתי, ורבים השיב מעון]". רבי אליעזר אומר: הרי שגזל סאה של חטים, וטחנה ואפאה והפריש ממנה חלה, כיצד מברך? אין זה מברך, אלא מנאץ, ועל זה נאמר: "ובצע ברך, נאץ ה'". רבי מאיר אומר: לא נאמר: "בצע", אלא כנגד יהודה, שנאמר:  "ויאמר יהודה אל אחיו: מה בצע כי נהרג את אחינו". וכל המברך את יהודה, הרי זה מנאץ, ועל זה נאמר: "ובצע ברך, נאץ ה'". רבי יהושע בן קרחה אומר: מצוה לבצע, שנאמר:  "אמת ומשפט שלום שפטו בשעריכם", והלא במקום שיש משפט אין שלום, ובמקום שיש שלום אין משפט! אלא, איזהו משפט שיש בו שלום? הוי אומר: זה בצוע. וכן בדוד הוא אומר:  "ויהי דוד עשה משפט וצדקה", והלא כל מקום שיש משפט אין צדקה, וצדקה אין משפט! אלא, איזהו משפט שיש בו צדקה? הוי אומר זה בצוע, אתאן לתנא קמא. דן את הדין, זכה את הזכאי וחיב את החיב, וראה שנתחיב עני ממון, ושלם לו מתוך ביתו, זה משפט וצדקה, משפט לזה וצדקה לזה. משפט לזה, שהחזיר לו ממון, וצדקה לזה, ששלם לו מתוך ביתו. וכן בדוד הוא אומר: "ויהי דוד עשה משפט וצדקה לכל עמו", משפט לזה, שהחזיר לו את ממונו, וצדקה לזה, ששלם לו מתוך ביתו. קשיא ליה לרבי: האי, "לכל עמו"? 'לעניים' מיבעי ליה! אלא, [רבי אומר]: אף על פי שלא שלם לו מתוך ביתו, זהו משפט וצדקה, משפט לזה וצדקה לזה, משפט לזה, שהחזיר לו ממונו, וצדקה לזה, שהוציא גזלה מתחת ידו. ופליגא דרבי תנחום בר חנילאי, דאמר רבי תנחום בר חנילאי: לא נאמר מקרא זה אלא כנגד מעשה העגל, שנאמר:  "וירא אהרן ויבן מזבח לפניו", מה ראה? אמר רבי בנימין בר יפת, אמר רבי אלעזר: ראה חור שזבוח לפניו, אמר: אי לא שמענא להו השתא, עבדו לי כדעבדו בחור, ומיקים בי  "אם יהרג במקדש ה' כהן ונביא", ולא הויא להו תקנתא לעולם. מוטב דליעבדו לעגלא, אפשר הויא להו תקנתא בתשובה.
ג רבי שמעון בן מנסיא אומר: שנים שבאו לפניך לדין, עד שלא תשמע דבריהם, או משתשמע דבריהם ואי אתה יודע להיכן הדין נוטה, אתה רשאי לומר להם: 'צאו ובצעו'. משתשמע דבריהם, ואתה יודע להיכן הדין נוטה, אי אתה רשאי לומר להם: 'צאו ובצעו', שנאמר:  "פוטר מים ראשית מדון, ולפני התגלע הריב נטוש", קדם שנתגלע הריב, אתה יכול לנטשו, משנתגלע הריב, אי אתה יכול לנטשו. וריש לקיש אמר: שנים שבאו לדין, אחד רך ואחד קשה, עד שלא תשמע דבריהם, או משתשמע דבריהם ואי אתה יודע להיכן הדין נוטה, אתה רשאי לומר להם: "אין אני נזקק לכם", שמא נתחיב חזק ונמצא חזק רודפו. משתשמע דבריהם ואתה יודע להיכן הדין נוטה, אי אתה יכול לומר להן: "איני נזקק לכם", שנאמר:  "לא תגורו מפני איש". רבי יהושע בן קרחה אומר: מנין לתלמיד שיושב לפני רבו, וראה זכות לעני וחובה לעשיר, מנין שלא ישתק? שנאמר: "לא תגורו מפני איש",  [ואמר רבי חנין]: לא תכניס דבריך מפני איש. ויהיו עדים יודעים את מי הם מעידים, ולפני מי הם מעידים, ומי עתיד לפרע מהם, שנאמר:  "ועמדו שני האנשים אשר להם הריב, לפני ה'". ויהיו הדינים יודעים את מי הם דנים, ולפני מי הם דנים, ומי עתיד לפרע מהם, שנאמר:  "אלהים נצב בעדת אל, בקרב אלהים ישפט". וכן ביהושפט הוא אומר:  "ויאמר אל השפטים: ראו מה אתם עשים, כי לא לאדם תשפטו, כי  לה'". שמא יאמר הדין: מה לי בצער הזה? תלמוד לומר:  "ועמכם בדבר משפט", אין לו לדין אלא מה שעיניו רואות. 
ד אמר רב המנונא: אין תחלת דינו של אדם נדון, אלא על דברי תורה שנאמר:  "פוטר מים ראשית מדון".
ה אמר רב הונא: האי תיגרא, דמיא לצנורא דבדקא דמיא, כיון דרוח, רוח. אביי קשישא אמר: דמי לגודא דגמלא, כיון דקם, קם. ההוא דהוה קאמר ואזיל: טוביה דשמע ואדיש, חלפוה בישתא מאה. אמר ליה שמואל לרב יהודה: קרא כתיב: "פוטר מים ראשית מדון", ריש מאה דיני. ההוא דהוה קאמר ואזיל: אתרתי תלת גנבא, לא מיקטל. אמר ליה שמואל לרב יהודה: קרא כתיב:  "כה אמר ה': על שלשה פשעי ישראל ועל ארבעה לא אשיבנו". ההוא דהוה קאמר ואזיל: שב בירי לשלמנא, וחד לעובד ביש. אמר ליה שמואל לרב יהודה: קרא כתיב:  "כי שבע יפול צדיק וקם".  ההוא דהוה קאמר:  [דאזיל] מבי דינא שקלו גלימיה, ליזמר [זמר] וליזיל באורחא. אמר ליה שמואל לרב יהודה: קרא כתיב:  "וגם כל העם הזה על מקמו יבא בשלום". ההוא דהוה קאמר ואזיל: היא נימא ודיקולא שפיל. אמר ליה שמואל לרב יהודה: קרא כתיב:  "בעצלתים ימך המקרה" וגו'. ההוא דהוה קאמר ואזיל: גברא דרחיצנא עליה, אדיה לגזיזיה וקם. אמר ליה שמואל לרב יהודה: קרא כתיב:  "גם איש שלומי אשר בטחתי בו, אוכל לחמי, הגדיל עלי עקב".
ו ההוא דהוה קאמר ואזיל: כי רחימתין הוה עזיזא, אפותיא דספסירא שכבין, השתא דלא עזיזא רחימתין, פוריא בר שיתין גרמידי לא סגי לן. אמר רב הונא: קראי כתיבי, מעיקרא כתיב:  "ונועדתי לך שם ודברתי אתך מעל הכפרת", ותניא: ארון תשעה, וכפרת טפח, הרי כאן עשרה, וכתיב:  "והבית אשר בנה המלך שלמה לה'. ששים אמה ארכו ועשרים רחבו ושלשים אמה קומתו", ולבסוף כתיב:  "כה אמר ה': השמים כסאי והארץ הדם רגלי, אי זה בית אשר תבנו לי" וגו'.
מאי משמע, דהאי "לא תגורו", לישנא דכנושי הוא? אמר רב נחמן: אמר קרא:  "ויין לא תשתה ולא תאגר". רב אחא בר יעקב אמר, מהכא:  "תכין בקיץ לחמה, אגרה בקציר מאכלה". רב אחא בריה דרב איקא אמר, מהכא:  "אגר בקיץ בן משכיל".
ז אמר רבי שמואל בר נחמני, אמר רבי יונתן: כל דין שדן דין אמת לאמתו, משרה שכינה בישראל, שנאמר:  "אלהים נצב בעדת אל, בקרב אלהים ישפט", וכל [דין] שאינו דן דין אמת לאמתו, גורם לשכינה שתסתלק מישראל, שנאמר:  "משד עניים מאנקת אביונים, עתה אקום, יאמר ה'". ואמר רבי שמואל בר נחמני, אמר רבי יונתן: כל דין שנוטל  מזה ונותן לזה שלא כדין, הקדוש ברוך הוא  [נוטל] ממנו נפשו, שנאמר:  "אל תגזל דל כי דל הוא, [ואל תדכא עני בשער] כי ה' יריב ריבם וקבע את קבעיהם נפש". אמר רבי שמואל בר נחמני, אמר רבי יונתן: לעולם יראה דין עצמו, כאלו חרב מנחת לו בין ירכותיו, וגיהנם פתוח לו מתחתיו, שנאמר:  "הנה מטתו שלשלמה ששים גברים סביב לה [מגברי ישראל, כלם אחזי חרב מלמדי מלחמה, איש חרבו על ירכו] מפחד בלילות", מפחדה של גיהנם שדומה ללילה. דרש רבי יאשיה, ואי תימא רב נחמן בר יצחק: מאי דכתיב:  "בית דוד, כה אמר ה': דינו לבקר משפט, והצילו גזול מיד עושק", וכי בבקר דנין וכל היום אין דנין? אלא, אם ברור לך הדבר כבקר, אמרהו, ואם לאו, אל תאמרהו. רבי חיא בר אבא, אמר רבי יונתן, מהכא:  "אמר לחכמה אחתי את", אם ברור לך הדבר, כאחותך שהיא אסורה לך, אמרהו. ואם לאו, אל תאמרהו. אמר רבי יהושע בן לוי: עשרה שיושבין בדין, קולר תלוי בצואר כלן. פשיטא?! לא צריכא אלא לתלמיד היושב לפני רבו.
ח רב הונא, כי הוה אתי דינא לקמיה, מכניף ומיתי עשרה רבנן מבי רב, אמר: כי היכי דלימטיה שיבא מכשורא. רב אשי, כי הוה אתי טריפתא לקמיה, מכניף ומיתי להו לכולהו טבחי דמתא מחסיא, אמר: כי היכי דלימטיה שיבא מכשורא. כי אתא רב דימי אמר: דרש רב נחמן בר כהן: מאי דכתיב:  "מלך במשפט יעמיד ארץ, ואיש תרומות יהרסנה", אם דין דומה למלך שאינו צריך לכלום, "יעמיד ארץ", ואם דומה לכהן, שמחזר בבית הגרנות, "יהרסנה". דבי נשיאה אוקמי דינא דלא הוה גמיר. אמרו ליה ליהודה בר נחמני מתורגמניה דריש לקיש: קום עליה באמורא, קם גחין עליה, ולא אמר ליה ולא מידי. פתח ואמר:  "הוי אומר לעץ: הקיצה, עורי לאבן דומם, הוא יורה, הנה הוא תפוש זהב וכסף, וכל רוח אין בקרבו", ועתיד הקדוש ברוך הוא לפרע ממעמידן, שנאמר:  "וה' בהיכל קדשו, הס מפניו כל הארץ".
ט אמר ריש לקיש: כל המעמיד דין על הצבור שאינו הגון, כאלו נוטע אשרה [בישראל], שנאמר:  "שפטים ושטרים תתן לך בכל שעריך", וסמיך ליה: "לא תטע לך אשרה כל עץ". אמר רב אשי: ובמקום שיש תלמיד חכם, כאלו נטעו אצל מזבח, שנאמר:  "אצל מזבח ה' אלהיך". כתיב:  "לא תעשון אתי אלהי כסף ואלהי זהב", אלהי כסף ואלהי זהב הוא דלא עבדי, הא דעץ ואבן שרי? אמר רב אשי: אלוה הבא בשביל כסף, ואלוה הבא בשביל זהב. רב, כי הוה אתי לבי דינא, אמר הכי: ברעות נפשאי לקטלא נפיק, וצבי ביתיה לית הוא עביד, וריקן לביתיה עיל, הלואי שתהא ביאה כיציאה. כי הוה חזי אמבוהא דספרי אבתריה, אמר:  "אם יעלה לשמים שיאו וגו', כגללו לנצח יאבד" וגו'. מר זוטרא חסידא, כי הוו מכתפי ליה בשבתא דריגלא, אמר הכי:  "כי לא לעולם חסן, ואם נזר לדור ודור".
י דרש בר קפרא: מנא הא מלתא דאמור רבנן: הוו מתונין בדין, דכתיב:  "ולא תעלה במעלת", וסמיך ליה:  "ואלה המשפטים". אמר רבי אלעזר: מנין לדין שלא יפסיע על ראשי עם קדש, שנאמר: "ולא תעלה במעלת", וסמיך ליה: "ואלה המשפטים". 'אשר תשים', 'אשר תלמדם' מיבעי ליה! אמר רבי ירמיה ואיתימא רבי חיא בר אבא: אלו כלי הדינים. רב הונא, כי הוה נפיק לדינא, אמר הכי: אפיקו לי מאני חנותאי, ומאי נינהו?  [מקל], וסנדלי, שפורי, ורצועי.
יא "ואצוה את שפטיכם בעת ההיא" , אמר רבי יוחנן: כנגד מקל ורצועה תהא זריז.  "שמע בין אחיכם, ושפטתם צדק", אמר רבי חנינא: אזהרה  [לבית־דין], שלא ישמע דברי בעל־דין קדם שיבוא בעל־דין חברו, ואזהרה לבעל־דין, שלא יטעים דבריו לדין קדם שיבוא בעל־דין חברו, קרי ביה נמי, "שמע בין אחיכם". רב כהנא אמר, מהכא:  "מלא תשא", "לא תשיא".  "ושפטתם צדק", אמר ריש לקיש: צדק את הדין,  ואחר כך חתכהו.  "בין איש ובין אחיו ובין גרו", אמר רב יהודה: אפלו בין בית לעליה, 'ובין גרו', אמר רב יהודה: אפלו בין תנור לכירים.  "לא תכירו פנים במשפט", רבי יהודה אומר: לא תכירהו, רבי  [אלעזר] אומר: לא תנכרהו. אושפיזכניה דרב אתא לקמיה לדינא, אמר ליה: לאו אושפיזכני את? אמר ליה: אין. אמר ליה: דינא אית לי. אמר ליה: פסילנא לך לדינא. אמר ליה לרב כהנא: פוק דיניה, חזייה דהוה [קא] גאיס [ביה]. אמר ליה: אי ציתת, ציתת, ואי לא מפיקנא לך רב מאונך.  "כקטן כגדל תשמעון", אמר ריש לקיש: שיהא חביב עליך דין של פרוטה כדין של מאה מנה. למאי הלכתא? אילימא לעיוני ביה ומיפסקיה, פשיטא! אלא לאקדומיה.  "לא תגורו מפני איש",   "כי המשפט לאלהים הוא", אמר רב חמא ברבי חנינא: אמר הקדוש ברוך הוא: לא דין לרשעים שנוטלים מזה ממון ונותנים לזה שלא כדין, אלא שמטריחין אותי להחזיר ממון לבעליו.  "והדבר אשר יקשה מכם", אמר רבי חנינא ואי תימא רבי יאשיה: על דבר זה נענש משה, שנאמר:  "ויקרב משה את משפטן לפני ה'". מתקיף לה רבי נתן בר יצחק: מי כתיב: "ואשמיעכם"?  "ושמעתיו" כתיב! אי גמירנא גמירנא, ואי לא, אזילנא וגמירנא, אלא כדתניא: ראויה פרשת נחלות שתכתב על ידי משה רבנו, אלא שזכו בנות צלפחד ונכתבה על ידן. וראויה היתה פרשת מקושש שתכתב על ידי משה רבנו, אלא שנתחיב מקושש ונכתבה על ידו, ללמדך, שמגלגלין חובה על ידי חיב, וזכות על ידי זכאי. כתיב:  "ואצוה את שפטיכם בעת ההיא", וכתיב:  "ואצוה אתכם בעת ההיא", אמר רבי אלעזר אמר רבי שמלאי: אזהרה לצבור שתהא אימת דין עליהם, ואזהרה לדין שיסבל את הצבור. עד כמה? אמר רבי חנין ואי תימא רבי שבתאי:  "כאשר ישא האמן את הינק".
יב כתיב:  "כי אתה תבוא", וכתיב:  "כי אתה תביא", אמר רבי יוחנן: אמר לו משה ליהושע: אתה והזקנים שבדור עמהם. אמר לו הקדוש ברוך הוא: טל מקל והך על קדקדם, דבר אחד לדור ואין שני דברים לדור. וכן בדוד הוא אומר:  "ויקם דויד המלך על רגליו ויאמר: שמעוני אחי ועמי", אם 'אחי' למה 'עמי'? ואם 'עמי' למה 'אחי'? אמר רבי אלעזר: אמר להם דוד לישראל: אם אתם שומעין לי, אחי אתם, ואם לאו, עמי אתם, ואני רודה אתכם במקלות!
תנן, רבי עקיבא אומר: לא בא שלישי אלא להחמיר עליו ולעשות דינו כיוצא באלו, אם כן ענש הכתוב  [את הנטפל] לעוברי עברה, כעוברי עברה, על אחת כמה וכמה שישלם שכר את הנטפל לעושי מצוה, כעושי מצוה.
משנה. עבור השנה בשלשה, דברי רבי מאיר, רבי שמעון בן גמליאל אומר: בשלשה מתחילין, ובחמשה נושאין ונותנין, וגומרים בשבעה. גמרא. הני שלשה, חמשה, ושבעה, כנגד מי? פליגי בה רבי יצחק בר נחמני וחד דעמיה, ומני? רבי שמעון בן פזי, ואמרי לה, רבי שמעון בן פזי וחד דעמיה, ומני? רבי יצחק בר נחמני, חד אמר: כנגד ברכת כהנים, וחד אמר: שלשה, כנגד שומרי הסף, חמשה, מרואי פני המלך, שבעה, רואי פני המלך. [תני רב יוסף: הני ג', ה' וז'. שלשה, כנגד שומרי הסף. חמשה, מרואי פני המלך. שבעה, רואי פני המלך]. אמר ליה אביי לרב יוסף: עד האידנא מאי טעמא לא פריש לן מר הכי? אמר ליה: לא הוה ידענא דצריכיתו, מי בעיתו מנאי מלתא ולא אמרי לכו?
יג תנו רבנן: אין מעברין את השנה אלא במזמנים לה. מעשה ברבן גמליאל שאמר: השכימו לי שבעה לעליה, השכים ומצא שמונה, אמר: מי הוא שעלה שלא ברשות, ירד! עמד שמואל הקטן ואמר: אני הוא שעליתי שלא ברשות, ולא לעבר השנה עליתי, אלא ללמד הלכה למעשה הצרכתי. אמר לו: שב בני, שב! ראויות כל השנים כלן להתעבר על ידך, אלא אמרו חכמים: אין מעברין את השנה אלא במזמנים לה. ולא שמואל הקטן הוה, אלא איניש אחרינא, ומחמת כיסופא הוא דעבד. כי הא דיתיב רבי וקא דריש, והריח ריח שום, אמר: מי שאכל שום יצא! עמד רבי חיא ויצא, עמדו כלן ויצאו. בשחר, מצאו רבי שמעון ברבי לרבי חיא, אמר לו: אתה הוא שצערת לאבא? אמר: חס־ושלום, לא תהא כזאת בישראל. ורבי חיא, מהיכא גמיר לה? מרבי מאיר. דתניא, מעשה באשה אחת שבאת לבית מדרשו של רבי מאיר, אמרה לו: רבי, אחד מכם קדשני בביאה. עמד רבי מאיר וכתב לה גט כריתות ונתן לה, עמדו, כתבו כלם ונתנו לה. ורבי מאיר מהיכא גמיר לה? משמואל הקטן. ושמואל הקטן מהיכא גמיר ליה? משכניה בן יחיאל, דכתיב:  "ויען שכניה בן יחיאל מבני עילם, ויאמר לעזרא: אנחנו מעלנו באלהינו ונשב נשים נכריות מעמי הארץ, ועתה יש מקוה לישראל על זאת". ושכניה בן יחיאל מהיכא גמר לה? מיהושע, דכתיב:  "ויאמר ה' אל יהושע: קם לך, למה זה אתה נפל על פניך, חטא ישראל". אמר לפניו: רבונו של עולם, מי חטא? אמר לו: וכי דילטור אני? לך הטל גורלות. ואי בעית אימא: ממשה, דכתיב:  "עד אנה מאנתם".
יד תנו רבנן: משמתו נביאים האחרונים, חגי זכריה ומלאכי, נסתלקה רוח הקדש מישראל, ואף על פי כן היו משתמשים בבת־קול. פעם אחת היו מסבין בעלית בית גוריא ביריחו, ונתנה עליהם בת־קול מן השמים: יש כאן אחד שראוי שתשרה עליו שכינה כמשה רבנו, אלא שאין דורו זכאי לכך. נתנו חכמים את עיניהם בהלל הזקן. וכשמת, אמרו עליו: "הי חסיד, הי ענו, תלמידו של עזרא". שוב פעם אחת, היו מסבין בעליה ביבנה, ונתנה עליהם בת־קול מן השמים: יש כאן אחד, שראוי שתשרה עליו שכינה, אלא שאין דורו זכאי לכך. נתנו חכמים את עיניהם בשמואל הקטן. וכשמת, אמרו עליו: "הי חסיד, הי ענו, תלמידו של הלל". אף הוא אמר בשעת מיתתו: שמעון וישמעאל, לחרבא, וחברוהי, לקטלא, ושאר עמא, לביזא, ועקן סגיאן עתידין למיתי על עלמא. ועל יהודה בן בבא בקשו לומר כן, אלא שנטרפה שעה, שאין מספידין על הרוגי מלכות.
תנו רבנן: אין מעברין את השנה בשני רעבון. תניא, רבי אומר:  "ואיש בא מבעל שלשה, ויבא לאיש האלהים לחם בכורים עשרים לחם שערים" וגו'. ואין לך קלה בכל ארץ ישראל לבשל פרותיה יותר מבעל שלשה, ואף על פי כן לא בכרה אלא מין אחד. שמא תאמר: חטים? תלמוד לומר: 'שעורים'. שמא תאמר: לפני העמר? תלמוד לומר:  "תן לעם ויאכלו", אחר העמר היה. אמר מעתה: ראויה היתה אותה שנה שתתעבר, ומפני מה לא עברה אלישע? ששנת בצרת היתה, והיו הכל רצין לבית הגרנות.
[תנו רבנן: אין מעברין את השנה לפני ראש השנה, [ואם עברוה, אינה מעברת]. אבל מפני הדחק, מעברין אותה אחר ראש השנה מיד, ואף על פי כן], אין מעברין אלא אדר. איני?! והא שלחו ליה לרבא: זוג בא מרקת, ותפשו נשר, ובידם דברים הנעשה בלוז, ומאי ניהו? תכלת, בזכות הרחמים ובזכותם יצאו בשלום, ועמוסי ירכי נחשון בקשו לקבע נציב אחד, ולא הניחן אדומי הלז, אבל בעלי אספות נאספו וקבעו ליה נציב אחד בירח שמת בו אהרן הכהן. חשובי מחשבי, גלויי לא מגלו. מאי משמע, דהאי 'נציב', לישנא דירחא הוא? שנאמר:  "ולשלמה שנים עשר נצבים על כל ישראל, וכלכלו את המלך ואת ביתו חדש בשנה". והכתיב:  "ונציב אחד אשר בארץ", רב יהודה ורב נחמן, חד אמר: אחד ממנה על כלם, וחד אמר: כנגד חדש העבור.
תנו רבנן: אין מעברין את השנה מפני הטמאה. רבי יהודה אומר: מעברין. אמר רבי יהודה: מעשה בחזקיהו מלך יהודה, שעבר את השנה מפני הטמאה, ובקש רחמים על עצמו, דכתיב:  "כי מרבית העם רבת מאפרים ומנשה, יששכר וזבלון לא הטהרו, כי אכלו את הפסח בלא ככתוב, כי התפלל יחזקיהו עליהם לאמר: ה' הטוב יכפר בעד". רבי שמעון אומר: אם מפני הטמאה עברוה, מעברת, אלא מפני מה בקש רחמים על עצמו? שאין מעברין אלא אדר, והוא עבר ניסן בניסן. רבי שמעון בן יהודה אומר משום רבי שמעון: מפני שהשיאן את ישראל לעשות פסח שני.
טו אמר ליה אביי לרב יוסף: מיסמך סבי בשלשה, מנא לן? אילימא מדכתיב:  "ויסמך את ידיו עליו",  אי הכי, תסגי בחד! וכי תימא: משה במקום שבעים וחד קאי, אי הכי, ליבעי שבעים וחד! קשיא. אמר ליה רב אחא בריה דרבא לרב אשי: בידא ממש סמכינן ליה? אמר ליה: סמכינן ליה בשמא, קרו ליה 'רבי', ויהבי ליה רשותא למידן דיני קנסות. וחד, לא סמיך? והאמר רב יהודה, [אמר רב]: ברם, זכור אותו האיש לטוב, ורבי יהודה בן בבא שמו, שאלמלא הוא, נשתכחו דיני קנסות [מישראל]. נשתכחו, נגרוסינהו?! אלא, בטלו דיני קנסות מישראל, שפעם אחת גזרה מלכות גזרה על ישראל, שכל הסומך, יהרג, וכל הנסמך, יהרג, ועיר שסומכין בה, תחרב, ותחומין שסומכין בהם, יעקרו. מה עשה רבי יהודה בן בבא? הלך וישב לו בין שני הרים גדולים, [ובין שתי עירות גדולות], ובין שני תחומי שבת, בין אושא לשפרעם, וסמך שם חמשה זקנים, ואלו הן: רבי מאיר, ורבי יהודה, ורבי שמעון, ורבי יוסי, ורבי אלעזר בן שמוע. רב אויא מוסיף: אף רבי נחמיה. כיון שהכירו אויבים בהם,  אמר להם: בני רוצו! אמרו לו: רבי, מה תהא עליך? אמר להם: הריני מטל לפניהם כאבן שאין לה הופכים. אמרו: לא זזו משם עד שנעצו בו שלש מאות לונביאות של ברזל, ועשאוהו ככברה. רבי יהודה בן בבא, אחריני הוו בהדיה, והאי דלא חשיב להו, משום כבודו דרבי יהודה בן בבא. ורבי מאיר, רבי יהודה בן בבא סמכו? והאמר רבה בר בר חנה, אמר רבי יוחנן: כל האומר על רבי מאיר, שלא סמכו רבי עקיבא, אינו אלא טועה. סמכיה רבי עקיבא ולא קבלו,  סמכיה רבי יהודה בן בבא וקבלו.
טז רבי חנינא ורבי הושעיא, הוה קא משתקיד רבי יוחנן למסמכינהו, לא הוה מסתיעא מלתא, הוה קא מצטער טובא. אמרו ליה: לא נצטער מר, דאנן, מדבית עלי קאתינן, דאמר רבי שמואל בר נחמני, אמר רבי יונתן: מנין שאין נסמכים לבית עלי? שנאמר:  "ולא יהיה זקן בביתך כל הימים", מאי 'זקן'? אילימא זקן ממש, והכתיב:  "וכל מרבית ביתך ימותו אנשים"? אלא סמיכה.
יז רבי זירא הוה מיטמר מלמסמכיה, דאמר רבי אלעזר: לעולם הוי קבל וקים. כיון דשמעה להא דאמר רבי אלעזר: אין אדם עולה לגדלה, אלא אם כן מוחלין לו על כל עונותיו, אמצי ליה אנפשיה. כי סמכוה לרבי זירא, שרו ליה הכי: [לא כחל, ולא שרק, ולא פרכוס, ויעלת חן. כי סמכוה לרבי אמי ולרבי אסי, שרו להו הכי: כל מן דין, כל מן דין, סמוכו לנא. לא תסמכו לנא, לא מסרמיטין ולא מסרמיסין, ואמרי לה: לא מחמיסין ולא מטורמיסין. רבי אבהו, כי הוה אתי ממתיבתא לבי קיסר, נפקי מטרוניתא דבי קיסר ומשרין ליה: רבה דעמיה, מדברנא דאומתיה, בוצינא דנהורא], בריך מתיך לשלם.  
יח תנו רבנן: "וישארו שני אנשים במחנה".  יש אומרים: בקלפי נשתירו, שבשעה שאמר לו הקדוש ברוך הוא למשה:  "אספה לי שבעים איש מזקני ישראל", אמר משה: כיצד אעשה? אברר ששה מכל שבט ושבט, נמצאו שנים יתרים. אברר חמשה חמשה מכל שבט ושבט, נמצאו עשרה חסרים. אברר ששה משבט זה וחמשה משבט זה, הריני מטיל קנאה בין השבטים, מה עשה? ברר ששה ששה, והביא שבעים ושנים פתקין, על שבעים כתב 'זקן', ושנים הניח חלק, בללן ונתנן בקלפי. אמר להם: בואו וטלו פתקיכם. כל מי שעלה בידו 'זקן', אמר: כבר קדשך שמים, מי שעלה בידו חלק, אמר: המקום לא חפץ בך, אני מה אעשה לך? כיוצא בדבר אתה אומר:  "ולקחת חמשת חמשת שקלים לגלגלת", אמר משה: כיצד אעשה להם לישראל? אם אמר לו: תן לי פדיונך וצא, יאמר לי: כבר פדאני בן לוי. מה עשה? הביא עשרים ושנים אלפים פתקין וכתב עליהם: 'בן־לוי', ועל מאתים שבעים ושלשה, כתב עליהם: 'חמשת שקלים'. בללן ונתנן בקלפי, אמר להם: טלו פתקיכם, מי שעלה בידו 'בן־לוי', אמר לו: כבר פדאך בן־לוי. מי שעלה בידו 'חמשת שקלים', אמר לו: תן פדיונך וצא.  רבי שמעון אומר: במחנה נשתירו, בשעה שאמר לו הקדוש ברוך הוא למשה:  "אספה לי שבעים איש", אמרו אלדד ומידד: אין אנו ראויין לאותה גדלה. אמר הקדוש ברוך הוא: הואיל ומעטתם עצמכם, הריני מוסיף גדלה על גדלתכם, ומה גדלה הוסיף להם? שהנביאים כלם נתנבאו ופסקו, והם נתנבאו ולא פסקו. ומה נבואה נתנבאו? אמרו: "משה מת, יהושע מכניס את ישראל לארץ". אבא חנין אומר, משום רבי אליעזר: על עסקי שלו הם מתנבאים: "עלי שלו עלי שלו". רב נחמן אומר: על עסקי גוג ומגוג היו מתנבאים, שנאמר:  "כה אמר ה'  [אלהים]: האתה הוא אשר דברתי בימים קדמונים ביד עבדי נביאי ישראל הנבאים בימים ההם שנים, להביא אותך עליהם". אל תקרי 'שנים', אלא 'שנים', איזו הן שנים נביאים, שנתנבאו בפרק אחד, נבואה אחת? הוי אומר: אלדד ומידד. אמר מר: כל הנביאים כלם נתנבאו ופסקו, והם נתנבאו ולא פסקו. מנא לן דפסקו? אילימא מדכתיב:  "ויתנבאו ולא יספו", אלא מעתה:  "קול גדול ולא יסף", הכי נמי דלא אוסיף הוא? אלא דלא פסק הוא. אלא הכא כתיב: "ויתנבאו", התם כתיב: "מתנבאים", עדין מתנבאים והולכים. בשלמא למאן דאמר: "משה מת", הינו דכתיב:  "אדני משה כלאם", אלא למאן דאמר: הנך תרתי, מאי "אדני משה כלאם"? דלאו אורח ארעא, דהוה ליה כתלמיד המורה הלכה לפני רבו. בשלמא למאן דאמר: הנך תרתי, הינו דכתיב:  "מי יתן", אלא למאן דאמר: משה מת,  [מינח] הוה ניחא ליה? לא סימו קמיה. מאי "כלאם"? אמר ליה: הטל עליהם צרכי צבור, והם כלים מאליהם.
אמר רבי יוחנן: אין מושיבין בסנהדרין, אלא בעלי קומה, ובעלי חכמה, ובעלי מראה, ובעלי זקנה, ובעלי כשפים, ויודעים בשבעים לשון, שלא תהא סנהדרין שומעת מפי התרגמן. אמר רב יהודה, אמר רב: אין מושיבין בסנהדרין, אלא מי שיודע לטהר את השרץ מן התורה. אמר רב: אני אדון ואטהרנו; ומה נחש, שממית ומרבה טמאה, טהור. שרץ שאינו ממית ומרבה טמאה, אינו דין שיהא טהור?! ולא היא, מידי דהוה אקוץ בעלמא.
תניא: שניה, חכמה, שלישית, אין למעלה הימנה. "למדין לפני חכמים", לוי מרבי. "דנין לפני חכמים", שמעון בן עזאי ושמעון בן זומא וחנן המצרי וחנניא בן חכינאי. רב נחמן בר יצחק מתני חמשה: שמעון, שמעון ושמעון, חנן וחנניא. "רבותינו שבבבל", רב ושמואל. "רבותינו שבארץ ישראל", רבי אבא. "דיני גולה", קרנא. "דיני דארץ ישראל", רב אמי ורב אסי. "דיני דפומבדיתא", רב פפא בר שמואל. "דיני דנהרדעא", רב אדא בר מניומי. "סבי דסורא", רב הונא ורב חסדא. "סבי דפומבדיתא", רב יהודה ורב עינא. "חריפי דפומבדיתא", עיפא ואבימי בני רחבה. "אמוראי דפומבדיתא", רבה ורב יוסף. "אמוראי דנהרדעא", רב חמא. "נהרבלאי מתנו", רמי בר ברבי. "אמרי בי רב", רב הונא. והאמר רב הונא: "אמרי בי רב"? אלא, רב המנונא. "אמרי במערבא" רבי ירמיה. "שלחו מתם", רבי יוסי בר חנינא. "מחכו עלה במערבא", רבי אלעזר. והא שלחו מתם: "לדברי רבי יוסי בר חנינא"? אלא איפוך: "שלחו מתם", רבי אלעזר. "מחכו עלה במערבא", רבי יוסי בר חנינא.
יט תניא: כל עיר שאין בה עשרה דברים הללו, אין תלמיד חכם רשאי לדור בתוכה: בית־דין מכין ועונשין, וקפה של צדקה נגבת בשנים ומתחלקת בשלשה, ובית הכנסת, ובית המרחץ, ובית הכסא, רופא, ואמן, ולבלר  ומלמד תינוקות. משום רבי עקיבא אמרו: אף מיני פירא, מפני שמיני פירא מאירין את העינים.
תנו רבנן: "ושמת עליהם שרי אלפים, שרי מאות, שרי חמשים, ושרי עשרות" . "שרי אלפים", שש מאות, "שרי מאות", ששת אלפים, "שרי חמשים", שנים עשר אלף, "שרי עשרות", ששת רבוא, נמצאו דיני ישראל, שבעת רבוא ושמונת אלפים ושש מאות.