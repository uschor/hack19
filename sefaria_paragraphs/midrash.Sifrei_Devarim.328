אשר חלב זבחימו יאכלו - שיהו [נ"א שהיו] נותנים להם אפסניות ועושים להם דונאטובי, ומעלים להם קלניא. 
 [ר' נחמיה דורשו כלפי הבבליים, ואמר אי אלהימו זה] טיטוס בן אשתו של אספסיינוס שנכנס לבית הקדשים וגידר את הפרוכת בסייף ואמר [אי אלהימו] אם אלוה הוא יבוא  [וילחם עמי]: 
אשר חלב זבחימו יאכלו - אמר הללו משה היטעם, ואמר להם בנו לכם מזבח והעלו עליו עולות ונסכו עליו נסכים, כענין שנאמר  את הכבש אחד תעשה בבוקר וגו'. 
יקומו ויעזרכם  [יקומו ויעזרו אתכם אין כתיב כאן, אלא יקומו ויעזרכם - על הכל הקב"ה מאריך אף חוץ מחילול השם הוא פורע מיד, שנאמר ראו עתה כי אני אני הוא זאת תשובה לאומרים אין רשות בשמים] 