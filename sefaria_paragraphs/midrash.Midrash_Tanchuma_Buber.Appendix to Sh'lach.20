 ויצא האמורי היושב בהר ההוא לקראתכם וירדפו אתכם כאשר תעשינה הדבורים ,  
מה הדבורה הזו כיון שהיא מכה לאדם מיד היא מתה, אף אתם כיון שהיה אחד מהם נוגע בכם מיד היתה נפשו יוצאה. כאשר תעשינה הדבורים, מה הדבורה פורחת, כך היו פורחים עליכם, לשעבר היו שומעים שמעכם ומתים, שנאמר שמעו עמים ירגזון וגו' , עכשיו וירדפו אתכם כאשר תעשינה הדבורים וגו'. 
 ותשובו ותבכו לפני ה' ולא שמע ה' בקולכם ולא האזין אליכם , כביכול עשיתן מדת הדין כאילו אכזרי, ולא שמע ה' בקולכם וגו'. 
 ויאמר ה' אלי קום לך למסע לפני העם ויבואו ויירשו את הארץ וגו' , ואם באתי לעשות עמהם משפט אינם נכנסים לארץ, אלא קום לך למסע לפני העם וגו', הוי כי תבואו אל ארץ מושבותיכם וגו'.