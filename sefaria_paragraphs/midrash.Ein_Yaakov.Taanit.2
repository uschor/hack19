תענית פרק ב - לט מתניתין. סדר תעניות כיצד? מוציאין את התבה לרחובה של עיר, ונותנין אפר מקלה על גבי התבה, [ובראש הנשיא, ובראש אב בית־דין, וכל אחד ואחד נותן בראשו. הזקן שבהן אומר לפניהן דברי כבושין: אחינו, לא נאמר באנשי נינוה: "וירא אלהים את שקם ואת תעניתם", אלא  "וירא האלהים את מעשיהם, כי שבו מדרכם הרעה". ובקבלה הוא אומר:  "וקרעו לבבכם ואל בגדיכם". עמדו בתפלה, מורידין לפני התבה זקן ורגיל, ויש לו בנים, וביתו ריקם, כדי שיהא לבו שלם בתפלה, ואומר לפניהן עשרים וארבע ברכות; שמונה עשרה שבכל יום, ומוסיף עליהן עוד שש, ואלו הן: זכרונות, ושופרות  "אל ה' בצרתה לי קראתי ויענני".  "אשא עיני אל ההרים" וגו'.  "ממעמקים קראתיך ה'".  "תפלה לעני כי יעטף". רבי יהודה אומר: לא היה צריך לומר 'זכרונות' ו'שופרות', אלא אומר תחתיהן  "רעב כי יהיה בארץ, דבר כי יהיה".  "אשר היה דבר ה' אל ירמיהו על דברי הבצרות". ואומר חותמיהן. על הראשונה הוא אומר: מי שענה את אברהם בהר המוריה, הוא יענה אתכם, וישמע בקול צעקתכם היום הזה, ברוך אתה ה', גואל ישראל. על השניה הוא אומר: מי שענה את אבותינו על ים־סוף, הוא יענה אתכם וישמע קול צעקתכם היום הזה, ברוך אתה ה', זוכר הנשכחות. 
על השלישית הוא אומר: מי שענה את יהושע בגלגל, הוא יענה אתכם וישמע בקול צעקתכם היום הזה, ברוך אתה ה', שומע תרועה. על הרביעית הוא אומר: מי שענה את שמואל במצפה, הוא יענה אתכם וישמע בקול צעקתכם היום הזה, ברוך אתה ה', שומע צעקה. על החמשית הוא אומר: מי שענה את אליהו בהר הכרמל, הוא יענה אתכם וישמע בקול צעקתכם היום הזה, ברוך אתה ה', שומע תפלה. על הששית הוא אומר: מי שענה את יונה ממעי הדגה, הוא יענה אתכם וישמע בקול צעקתכם היום הזה, ברוך אתה ה', העונה בעת צרה. על השביעית הוא אומר: מי שענה את דוד ואת שלמה בנו בירושלים, הוא יענה אתכם וישמע בקול צעקתכם היום הזה, ברוך אתה ה', המרחם על הארץ]. 
גמרא. ובראש הנשיא, והדר תני: כל אחד ואחד נוטל ונותן בראשו. איני, והא תנן: רבי אומר: בגדלה מתחילין מן הגדול,  [ובקללה] מתחילין מן הקטן. בגדלה מתחילין מן הגדול, שנאמר:  *)) "וידבר משה אל אהרן ואל אלעזר ואל איתמר".  [ובקללה] מתחילין מן הקטן, דאמר מר: בתחלה נתקלל נחש ואחר כך נתקללה חוה ואחר כך נתקלל אדם. הא, חשיבותא לדידהו, דאמרי להו: אתון חשיביתו למיבעי עלן רחמי ואכולי עלמא. [והיכא מנח להו? אמר רבי יצחק: במקום תפלין שנאמר:  "לשום לאבלי ציון, לתת להם פאר תחת אפר"]. למה יוצאין לרחובה? רבי חיא בר אבא אמר: לומר: זעקנו בצנעא ולא נענינו, נבזה עצמנו בפרהסיא. ריש לקיש אמר: גלינו, גלותנו מכפרת עלינו. מאי ביניהו? איכא ביניהו דגלו מבי־כנישתא לבי־כנישתא. ולמה מוציאין את התבה לרחובה של עיר? אמר רבי יהושע בן לוי: לומר: כלי צנוע היה לנו, ונתבזה בעונינו. ולמה מתכסין בשקים? אמר רבי חיא בר אבא: לומר, הרי אנו חשובים כבהמה. ולמה נותנין אפר מקלה על גבי תבה? אמר רבי יהודה בן פזי: כלומר:  "עמו אנכי בצרה". ריש לקיש אמר:  "בכל צרתם לו צר". אמר רבי זירא: מריש, כי הוה חזינא להו לרבנן, דיהבי אפר מקלה על גבי תבה, מזדעזע לי כולי גופאי. ולמה נותנין אפר בראש כל אחד ואחד? פליגי בה רבי לוי בר חמא ורבי חנינא, חד אמר: הרי אנו חשובים לפניך כאפר. וחד אמר: כדי שיזכר לנו אפרו של יצחק. מאי ביניהו? איכא ביניהו עפר סתם. למה יוצאין לבית הקברות? פליגי בה רבי לוי בר חמא ורבי  חנינא, חד אמר: הרי אנו חשובין לפניך כמתים. וחד אמר: כדי שיבקשו המתים רחמים עלינו. מאי ביניהו? איכא ביניהו קברי גויים [עובדי כוכבים]. מאי 'הר־המוריה'? פליגי בה רבי לוי בר חמא ורבי חנינא, חד אמר: הר שיצא ממנו הוראה לישראל. וחד אמר: הר שיצא ממנו מורא לגויים [עובדי כוכבים].
מ פסקא. והזקן שבהם אומר לפניהם דברי כבושין וכו'. . תנו רבנן: יש שם זקן, אומר זקן, ואם לאו, אומר חכם, ואם לאו, אומר אדם של צורה. אטו זקן דקאמרינן, אף על גב דלאו חכם הוא? אמר אביי: הכי קאמר: [אם] יש שם זקן והוא חכם, אומר זקן והוא חכם. אין שם זקן והוא חכם, אומר חכם. אין שם לא זקן ולא חכם, אומר אדם של צורה. אחינו, לא שק ולא תענית גורמין, אלא תשובה ומעשים טובים גורמין, שכן מצינו באנשי נינוה, שלא נאמר בהם: "וירא אלהים את שקם ואת תעניתם", אלא:  "וירא האלהים את מעשיהם, כי שבו מדרכם הרעה". "ויתכסו שקים האדם והבהמה", מאי  [הוו עבדי]? אסרו את הבהמה לחוד, והולדות לחוד, אמרו לפניו: רבונו של עולם, אם אין אתה מרחם עלינו, אין אנו מרחמים על אלו.  "ויקראו אל אלהים בחזקה", מאי אמור?  אמרו לפניו: רבונו של עולם, עלוב ושאינו עלוב,  צדיק ורשע, מי נדחה מפני מי?  "וישבו איש מדרכו הרעה, ומן החמס אשר בכפיהם". מאי "ומן החמס אשר בכפיהם"? אמר שמואל: אפלו גזל מריש ובנאו בבירה, מקעקעאת הבירה כלה, ומחזיר מריש לבעליו. [אמר רב אדא בר אהבה: אדם שיש בידו עברה, ומתודה ואינו חוזר בו, למה הוא דומה? לאדם שתופס שרץ בידו, שאפלו טובל בכל מימות שבעולם, לא עלתה לו טבילה. זרקו מידו, כיון שטבל בארבעים סאה מיד עלתה לו טבילה, שנאמר:  "ומודה ועזב ירחם". ואומר:  "נשא לבבנו אל כפים, אל אל בשמים"].
פסקא. עמדו בתפלה, מורידין זקן לפני התבה וכו'. תנו רבנן: עמדו בתפלה, אף על פי שיש שם זקן וחכם, אין מורידין לפני התבה אלא אדם הרגיל. איזהו רגיל? רבי יהודה אומר: מטפל ואין לו, ויש לו יגיעה בשדה, וביתו ריקם, ופרקו נאה, ושפל ברך, ומרצה לעם, ויש לו נעימה, וקולו ערב, ובקי לקרות בתורה ונביאים וכתובים, ולשנות במדרש הלכות והגדות, ובקי בכל הברכות כלן. ויהבו ביה רבנן עיניהו ברבי יצחק בר אמי. הינו, 'מטפל ואין לו', הינו, 'ביתו ריקם'? אמר רב חסדא: זהו שביתו ריקם מן העברה.  ופרקו נאה, אמר אביי: זה שלא יצא עליו שם רע בילדותו.  "היתה לי נחלתי כאריה ביער, נתנה עלי בקולה על כן שנאתיה". מאי "נתנה עלי בקולה"? אמר מר זוטרא בר טוביה, אמר רב, ואמרי לה אמר רבי חמא, אמר רבי אלעזר: זה שליח צבור היורד לפני התבה, שאינו הגון. [ובחותמה הוא אומר: מי שענה וכו', וחזן הכנסת אומר להם: הריעו בני אהרן הריעו. וכן בכל ברכה, באחת אומר: 'תקעו', ובאחת אומר: 'הריעו'. על הראשונה הוא אומר: מי שענה את אברהם וכו'. תנא: יש מחליפין צעקה לאליהו ותפלה לשמואל. בשלמא גבי שמואל, כתיב ביה: 'תפלה', וכתיב ביה 'צעקה', אלא גבי אליהו, 'תפלה' כתיב, 'צעקה' לא כתיב?  "ענני ה' ענני", לשון צעקה היא]. על השביעית הוא אומר: מי שענה את דוד כו'. מכדי יונה, בתר דוד ושלמה הוה, מאי טעמא מקדים ליה ברישא? משום דבעי למחתם: "מרחם על הארץ". רבי אומר: אומר, אני כהן, אסור לשתות יין לעולם, אבל מה אעשה, שתקנתו קלקלתו].
תנו רבנן: מלך מסתפר בכל יום, כהן גדול, מערב שבת לערב שבת. כהן הדיוט, אחת לשלשים יום. מלך מסתפר בכל יום, מאי טעמא? אמר רבי אבא בר זבדא: אמר קרא:  "מלך ביפיו תחזינה עינך". כהן גדול, מערב שבת לערב שבת, מאי טעמא? אמר רבי שמואל בר יצחק: הואיל ומשמרות מתחדשות. כהן הדיוט, אחת לשלשים יום, מנא לן? אתיא 'פרע' 'פרע' מנזיר, כתיב הכא:  "וראשם לא יגלחו, ופרע לא ישלחו". וכתיב התם:  "קדש יהיה גדל פרע", מה להלן שלשים יום, אף כאן שלשים יום.
מא תניא, בעשרים ותמניא ביה, אתת בשורתא טבתא ליהודאי, דלא *)) יעידון מן אוריתא, שפעם אחת גזרה מלכות הרשעה גזרה על ישראל, שלא יעסקו בתורה, ושלא ימולו את בניהם, ושיחללו שבתות. מה עשה  [יהודה] בן שמוע וחבריו? הלכו ונטלו עצה ממטרוניתא אחת, שכל גדולי רומי מצויין אצלה, אמרה להם: בואו והפגינו בלילה. עמדו והפגינו בלילה, ואמרו: אי־שמים, לא אחיכם אנחנו? לא בני אב אחד אנחנו? לא בני אם אחת אנחנו? מה נשתנינו מכל אמה ולשון, שאתם גוזרין עלינו גזרות קשות? ובטלום. ואותו היום, עשאוהו יום טוב. [רב נחמן גזר תעניתא בתריסר. אמרו ליה רבנן: יום טורינוס הוא. אמר להו: יום טורינוס גופיה בטולי בטליה, הואיל ונהרגו בו שמעיה ואחיה אחיו. מאי 'נקנור'?] תניא: 'ניקנור. אחד מאפרכי יונים היה, ובכל יום ויום היה מניף ידו על יהודה וירושלים, ואומר: אימתי תפל בידי  [וארמסנה]. וכשגברו בית חשמונאי ונצחום,  וקצצו בהונות ידיו ורגליו, ותלאום בשערי ירושלים. אמרו: פה שהיה מדבר בגאוה, וידים שהיו מניפות על יהודה וירושלים *) בהם, בהם תעשה) נקמה זו. מאי טורינוס? אמרו:  [כשבקש] טורינוס [להרג] את לוליאנוס ואת פפוס אחיו בלודקיא, אמר להם: אם מעמו של חנניה, מישאל ועזריה אתם, יבוא אלהיכם ויצילכם מידי, כדרך שהציל לחנניה מישאל ועזריה מיד נבוכדנאצר. אמרו לו: חנניה, מישאל ועזריה, צדיקים גמורים היו, וראויין לעשות להם נס, ונבוכדנאצר מלך הגון היה, וראוי לעשות נס על ידו. ואותו רשע, הדיוט 
הוא ואינו ראוי לעשות נס על ידו, ואנחנו נתחיבנו  [כליה] למקום, ואם אין אתה הורגנו, הרבה הורגים יש ביד המקום, הרבה דבים יש, הרבה אריות יש, הרבה נמרים יש, שפוגעין בנו, ולא מסרנו הקדוש ברוך הוא בידך, אלא שעתיד לפרע דמינו מידך. אף על פי כן הרגם מיד. אמרו: לא זזו משם, עד שבאתה דיופלי מרומי ופצעו את מחו בגזירין.