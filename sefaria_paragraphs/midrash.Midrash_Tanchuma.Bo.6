‎החדש הזה לכם. רבי ישמעאל אומר: הראה לו הירח בלילה ואמר לו: כזה אתם רואים וקובעים כן הלכה לדורות. ולמד להם מולד לבנה ואמר להם: עד עכשו אני הייתי מעבר את השנים, והרי כבר מסרתי לכם, מעכשו התחילו למנות. החדש הזה, זה ניסן ואין אחר ניסן. מדתשרי כתיב בו  חג האסיף תקופת, ללמדך, חדש שיש בו חג וקרוי אסיף. ותקופת השנה, ששנה יוצאה בו וקרוי שביעי, זה תשרי שהוא שביעי לניסן. החדש הזה, זה ניסן. זכר לדבר, בחדש הראשון הוא חדש ניסן , והוא ראש חדשים וראש לרגלים, דכתיב בתחלה: חג המצות וחג השבעות וחג הסכות .