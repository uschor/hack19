אמר רבי יוחאי בר יאשיה כל המפנה דעתו בנשים סוף בא לידי עבירה. וכל המפנה עצמו מעבירה ולא עשאה אפילו הוא ישראל ראוי הוא לעלות עולה ככהן גדול על גבי המזבח שנאמר  וישלח את נערי בני ישראל ויעלו עולות וכל מי שעושה את עצמו עצל מן העבירה ולא עשאה ניזון מזיו שכינה כמלאכי השרת שנאמר  ויחזו את האלהים ויאכלו וישתו.
רבי אליעזר בן יעקב אומר כל המוציא שכבת זרע לבטלה כאילו הורג את הנפש שנאמר  שוחטי הילדים אל תקרי שוחטי אלא סוחטי. וחכמים אומרים כאילו עובד עבודת כוכבים שנאמר  הנחמים באלים תחת כל עץ רענן.
  אולי ימושני אבי והייתי בעיניו כמתעתע ואין מתעתע אלא עבודת כוכבים שנאמר  הבל המה מעשה תעתועים).
מכאן אמרו חכמים אין אדם רשאי ליתן ידו לאמה שלו. שלש ידות הן ושלשתן לקציצה. יד לאמה תיקצץ יד לעין תיקצץ יד לחסודה תיקצץ. יד לאמה תיקצץ מפני שהיא מחממת. יד לעין מפני שמסמא. יד לחסודה מפני שמביא  לידי שפיכות דמים.
 דבר אחר הנחמים באלים כל המחמם עצמו להוציא זרע לבטלה חשוב כבהמה מה בהמה אינה מקפדת ועושה  אף הוא כן מה בהמה אינה עומדת אלא לשחיטה ואין לה חלק לעולם הבא אף הוא אין לו חלק לעולם הבא. עליו אמר שלמה בחכמתו  מי יודע רוח בני האדם העולה היא למעלה זו נשמתן של צדיקים שאין מחממין עצמן ואין מוציאין שכבת זרע לבטלה. ורוח הבהמה היורדת היא למטה לארץ זו היא נשמתן של רשעים שמחממין עצמן ומוציאין שכבת זרע לבטלה.
 ד״א הנחמים באלים כל המחמם עצמו ומוציא שכבת זרע לבטלה חייב מיתה שנאמר  ויהי ער בכור יהודה רע בעיני ה׳ וימיתהו ה' וכל המקשה את עצמו הרי זה עבריין שנאמר  וירע בעיני ה׳  אשר עשה ואפילו קטנים מקבלין פני שכינה שנאמר  זרע יעבדנו יסופר לה׳ לדור . בעון מה בניו של אדם מתים ר״א אומר בעון נדרים שנאמר  אל תתן את פיך לחטיא את בשרך וגו׳ וחבל את מעשה ידיך. רבי נתן אומר בעון מזוזה דכתיב  על מזוזות ביתך ובשעריך וכתיב אחריו למען ירבו ימיכם וימי בניכם. רבי נהוראי אומר בעון ציצית דכתיב  גם בכנפיך נמצאו דם נפשות אביונים וגו׳. רבי יהושע אומר בעון ביטול תורה קטנים מתים שנאמר  ותשכח  תורת אלהיך אשכח בניך גם אני. ר״ע אומר כל [מי] שאינו עוסק בתורה גורם עניות לבניו. מה יעשה אדם ויהיו בניו עשירים ויקיימו יעשה חפצי שמים וחפצי אשתו. ואלו הן חפצי שמים יפזר מעותיו לעניים שנאמר  פזר נתן לאביונים צדקתו עומדת לעד.