ד"א סוב את ההר. מה עושה בבית המקדש, שכתיב הר ציון ירכתי צפון , לא דייכם שאין אתם נוטלין את הרו, אלא הוא נכנס להר שלכם ומחריבו. פנו לכם צפונה , התקינו עצמיכם למלכיות, שהם באות עליכם, שנאמר כי הנני קורא לכל ממלכות צפונה נאם ה' . ואת העם צו לאמר , ללמד לדורות שהם באים אחריכם שיהו מצוין אלו את אלו שיהו זהירין מן עשו.  
אתם עוברים , סימן יפה להם שהם עוברין, למה כשתבא את הפורעניות אינה באה אלא על היושבים, שנאמר פחד ופחת ופה עליך יושב הארץ .  
אתם עוברים בגבול אחיכם בני עשו , והנביא קורא עד הגבול שלחוך כל אנשי בריתך .  
וייראו מכם ונשמרתם מאד , אע"פ שהם יראים מכם, ונשמרתם מאד, אמר רבן שמעון בן גמליאל בשעה שהם יראים ממנו אמר לנו ונשמרתם מאד, אנחנו שמובלעים ביניהם על אחת כמה וכמה.