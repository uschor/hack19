וידבר ה' אל משה אחרי מות וגו' . זש"ה הכל כאשר לכל מקרה אחד לצדיק ולרשע וגו', שלמה היה מביט וצופה בכל הדורות בצדיקים וברשעים, וראה דברים שמגיעין לרשעים ומגיעין לצדיקים, ואומר זה רע בכל אשר נעשה תחת השמש כי מקרה אחד לכל , הכל כאשר לכל מקרה אחד לצדיק, זה אברהם שנקרא צדיק, שנאמר כי ידעתיו  אשר יצוה וגו'  , לרשע זה נמרוד, שהמריד את כל העולם כולו בהקב"ה, זה מת וזה מת. לטוב ולטהור  זה דוד, שנאמר יפה עינים וטוב רואי , לטמא זה נבוכדנצר, זה בנה יסודי בית המקדש, וזה החריבו, זה מלך ארבעים שנה, וזה מלך ארבעים שנה, לזובח , זה שלמה, שנאמר ויזשלמה את זבח השלמים אשר זבח לה' בקר עשרים ושנים אלף , לאשר איננו זובח , זה ירבעם, שביטל ישראל מלעלות לרגל, שנאמר רב לכם מעלות ירושלים וגו' , זה מלך אחר זה. כטוב , זה משה, שנאמר ותרא אותו כי טוב הוא , כחוטא , זה מרגלים, שנאמר חטאים תרדף רעה , משה לא נכנס לארץ, והם לא נכנסו לארץ, הנשבע , זה צדקיהו, שנאמר גם במלך נבוכדנצר מרד אשר השביעו   וגו' .   שבועה ירא , זה שמשון, שנאמר ויאמר   שמשון השבעו ליוגו' , לזה עוורו עיניו, ולזה עוורו עיניו.  
ד"א כטוב, זה בניו של אהרן. כחוטא, אלו אותם שחלקו על אהרן קרח ועדתו ונשרפו, שנאמר ואש יצאה מאת ה' , ובניו של אהרן נכנסו להקריב ותצא אש מלפניה' ותאכל אותם , אלו מקריבין ונשרפין, ואלו מקריבין ונשרפין, ושלמה צווח כטוב כחוטא, כיון שנשרפו בניו של אהרן היה יושב ומתרעם, לומר מה חטא אירע לבני שכך נעשה להם, מיד נגלה הקב"ה על משה, וא"ל לך נחמו מנין שכן כתיב אחרי מות שני בני אהרן, ומה א"ל דבר אל אהרן אחיך וגו' , ואין דבור אלא ניחומים, כד"א דברו על לב ירושלים וגו' .