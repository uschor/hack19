‎ותצא דינה בת לאה. זה שאמר הכתוב: כל כבודה בת מלך פנימה . אמר רבי יוסי, כשהאשה מצנעת את עצמה בתוך הבית, ראויה להנשא לכהן גדול ותעמיד כהנים גדולים, שנאמר: כל כבודה וגו'. אם תכבד עצמה בתוך הבית, ממשבצות זהב לבושה, תנשא למי שכתוב בהן ושבצת הכתנת שש.
אמר רבי פנחס הכהן בר חמא, בזמן שהיא צנועה בתוך הבית, כשם שהמזבח מכפר, כך היא מכפרת על ביתה, שנאמר: אשתך כגפן פריה בירכתי ביתך . ואין ירכתי אלא מזבח, שנאמר: ושחט אתו על ירך המזבח .
דבר אחר, אשתך כגפן פריה, אימתי היא כגפן פריה, בזמן שהיא בירכתי ביתך. ואם עשתה כן, בניך כשתלי זיתים, תעמיד בנים נמשחין בשמן המשחה סביב.