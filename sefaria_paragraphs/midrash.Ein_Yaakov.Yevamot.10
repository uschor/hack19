יבמות פרק י - אמר רבי יצחק: מנין שהפקר בית־דין הפקר? שנאמר:  "וכל אשר לא יבוא לשלשת הימים כעצת השרים והזקנים, יחרם כל רכושו, והוא יבדל מקהל הגולה". רבי אלעזר אמר, מהכא:  "אלה הנחלת אשר נחלו אלעזר הכהן ויהושע בן נון וראשי האבות למטות בני ישראל". וכי מה ענין 'ראשים' אצל 'אבות'? אלא לומר לך: מה האבות מנחילין בניהם כל מה שירצו, אף ראשים מנחילין את העם כל מה שירצו:
מה תא שמע:  "אליו תשמעון", אפלו אומר לך: עבר על אחת מכל מצוות שבתורה, כגון אליהו בהר־ הכרמל, הכל לפי שעה, שמע לו. שאני התם, דכתיב: "אליו תשמעון". ולגמר מיניה! מגדר מלתא שאני. תא שמע: אמר רבי אליעזר בן יעקב: שמעתי שבית־דין מכין ועונשין *) שלא מן הדין, ולא לעבר על דברי תורה, אלא לעשות סיג לתורה. מעשה באדם אחד שרכב על סוס בשבת בימי יונים, והביאוהו לבית־דין וסקלוהו. לא מפני שראוי לכך, אלא שהשעה צריכה לכך. ושוב מעשה באדם אחד שהטיח באשתו תחת התאנה, והביאוהו לבית־דין והלקוהו, לא מפני שראוי לכך, אלא שהשעה צריכה לכך. מגדר מלתא שאני:
רבי ינאי הוי ליה אריסא דהוה מיתי ליה כנתא דפירי כל מעלי שבתא. ההוא יומא נגה ליה ולא אתא. שקל, עשר מפירי דביתיה עילויהו. אתא לקמיה דרבי חיא, אמר ליה: שפיר עבדת, דתניא:  "למען תלמד ליראה את ה' אלהיך כל הימים", אלו שבתות וימים טובים. למאי הלכתא? אילימא לעשורי ומיכל, איצטריך קרא למשרי טלטול דרבנן? אלא לאו כי האי גונא. אמר ליה: והא אקריון בחלמא: "קנה רצוץ"? מאי לאו, הכי קאמרי לי:  "הנה בטחת לך על משענת הקנה הרצוץ הזה"? לא, הכי קאמרי לך:  "קנה רצוץ לא ישבור, ופשתה כהה לא יכבנה":
מו תניא:  "לא תסגיר עבד אל אדוניו". רבי אומר: בלוקח עבד על מנת לשחררו הכתוב מדבר. היכי דמי? אמר רב נחמן בר יצחק: דכתב ליה: לכשאקחך, הרי עצמך קנוי לך מעכשיו:
מז תניא:  "ואשה גרושה מאישה", אפלו לא נתגרשה אלא מאישה, פסולה לכהנה. והינו ריח הגט שפוסל בכהנה. 
מח אזל רבי אלעזר אמר לשמעתא בי מדרשא, ולא אמרה משמיה דרבי יוחנן. שמע רבי יוחנן, איקפד. עול לגביה רבי אמי ורבי אסי. אמרו ליה: לא כך היה המעשה בבית הכנסת של טבריא, בנגרשיש בראשו גלוסטרא, ונחלקו בו רבי אלעזר ורבי יוסי, עד שקרעו ספר תורה בחמתן? 'קרעו' סלקא דעתך?! אלא אימא: שנקרע ספר תורה בחמתן. והיה שם רבי יוסי בן קסמא, אמר: תמה אני אם לא יהיה בית הכנסת זו, בית עבודה זרה, וכן הוה. הדר איקפד טפי, אמר: חברותא נמי? על לגבה רבי יעקב בר אידי, אמר [לו: כתיב:]  "כאשר צוה ה' את משה [עבדו], כן צוה משה את יהושע, וכן עשה יהושע, לא הסיר דבר מכל אשר צוה ה' את משה". וכי כל דבר שאמר יהושע, היה אומר להם: כך אמר לי משה? אלא יהושע יושב ודורש סתם, והכל יודעין שתורתו של משה היא. אף רבי אלעזר תלמידך יושב ודורש סתם, והכל יודעין  [שהתורה] שלך היא. אמר ליה: מפני מה אין אתם יודעין לפיס כבן אידי חברנו? ורבי יוחנן, מאי טעמא קפיד כולי האי? דאמר רב יהודה אמר רב: מאי דכתיב:  "אגורה באהלך עולמים", וכי אפשר לו לאדם לגור בשני עולמים? 
אלא אמר דוד לפני הקדוש ברוך הוא: רבונו של עולם, יהי רצון שיאמרו דבר שמועה מפי בעולם הזה. דאמר רבי יוחנן משום רבי שמעון בן  יוחי: כל תלמיד חכם שאומרים דבר שמועה מפיו בעולם הזה, שפתותיו דובבות בקבר. אמר רבי יצחק בן זעירי, ואי תימא שמעון נזירא: מאי קראה?  "וחכך כיין הטוב הולך לדודי למישרים, דובב שפתי ישנים", ככמר של ענבים. מה כמר של ענבים, כיון שמניח אדם אצבעו עליו, מיד דובב, אף תלמידי חכמים כיון שאומרים דבר שמועה מפיהם בעולם הזה, שפתותיהם דובבות בקבר: