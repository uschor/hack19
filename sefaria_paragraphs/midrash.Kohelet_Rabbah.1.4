והארץ לעולם עמדת, אמר רבי יהושע בן קרחה לא היה צריך קרא למימר אלא והארץ הולכת, והארץ באה, והדור לעולם הוא עומד, וכי מי נברא בשביל מי, ארץ נברא בשביל דור או דור נברא בשביל הארץ, לא ארץ בשביל דור. אלא, דור על ידי שאינו עומד בתפקידיו של הקדוש ברוך הוא, לפיכך הוא בולה, והארץ על ידי שהיא עומדת בתפקידיו של הקדוש ברוך הוא, לפיכך אינה בולה. אמר רבי שמעון בן יוחאי, כתיב : כי כימי העץ ימי עמי, ואין עץ אלא תורה, שנאמר : עץ חיים היא למחזיקים בה, וכי מי נברא בשביל מי, התורה בשביל ישראל, או ישראל בשביל תורה, לא תורה בשביל ישראל, אלא תורה שנבראת בשביל ישראל הרי היא קימת לעולמי עולמים, ישראל שנבראו בזכותה, על אחת כמה וכמה. אמר רבי יצחק מלכות נכנסת, ומלכות יוצאת, וישראל עומד לעולם, הוי: והארץ לעולם עמדת. רבי שמואל בשם רבי פלטיא דנוה מייתי ליה מן הדין קרייא : ויהונתן בן גרשם בן מנשה הוא ובניו היו כהנים לשבט הדני עד יום גלות הארץ, וכי ארץ גולה או מטלטלת, אלא אלו ישראל שנקראו ארץ, שנאמר : ואשרו אתכם כל הגוים כי תהיו אתם ארץ חפץ, אתם תקראו ארץ חפץ. אמר רבי ברכיה בשם רבי שמעון בן לקיש, כל מה שברא הקדוש ברוך הוא באדם ברא בארץ לדגמא לו, אדם יש לו ראש והארץ יש לה ראש, שנאמר : וראש עפרות תבל. אדם יש לו עינים והארץ יש לה עינים, שנאמר : וכסה את עין הארץ. אדם יש לו אזנים והארץ יש לה אזנים, שנאמר : והאזיני ארץ. אדם יש לו פה והארץ יש לה פה, שנאמר : ותפתח הארץ את פיה. אדם אוכל והארץ אוכלת, שנאמר : ארץ אכלת יושביה. אדם שותה והארץ שותה, שנאמר : למטר השמים תשתה מים. אדם מקיא והארץ מקיאה, שנאמר : ולא תקיא הארץ וגו'. אדם יש לו ידים והארץ יש לה ידים, שנאמר : והארץ הנה רחבת ידים. אדם יש לו ירכים והארץ יש לה ירכים, שנאמר : וקבצתים מירכתי ארץ. אדם יש לו טבור והארץ יש לה טבור, שנאמר : ישבי על טבור הארץ. אדם יש לו ערוה והארץ יש לה ערוה, שנאמר : לראות את ערות הארץ באתם. אדם יש לו רגלים והארץ יש לה רגלים, שנאמר: והארץ לעולם עמדת. מה היא עומדת, מעמדת, רבי אחא ורבנן, רבי אחא אמר תפקידיה. רבנן אמרי מזונותיה. אמר רבי שמעון בן יוסי בן לקוניא, לפי שבעולם הזה אדם בונה בנין ואחר מבלה, נוטע נטיעה ואחר אוכל, אבל לעתיד לבוא לא יבנו ואחר ישב, לא יטעו ואחר יאכל, שנאמר : כי כימי העץ ימי עמי ומעשה ידיהם יבלו בחירי. 
רבי לוי ורבי יעקב גבולאי בשם רבי חנינא, כדור הולך כן דור בא, הולך חגר בא חגר, הולך סומא בא סומא, שלא יהו אומרים אחרים המית ואחרים החיה, דכתיב : אני אמית ואחיה. מי שאומר את החמורה הוא אומר את הקלה, אני אמית ואחיה, הרי חמורה וכל שכן : מחצתי ואני ארפא, שהיא קלה ממנה, אלא שאני מעמיד אותם במומיהון, שלא יהו אמרים אחרים המית ואחרים החיה, אני אמית ואחיה, מחצתי ואני חוזר ומרפאן. 
דבר אחר, מחצתי ואני ארפא, רבי חנינא בשם רבי שמעון בן לקיש, ורבי יהושע דסכנין בשם רבי יוחנן, ורבי לוי בשם רבי יוחנן, הכיתי, אין כתיב כאן, אלא מחצתי, מחיצה שעשיתי בין העליונים לתחתונים, שהעליונים קימין והתחתונים מתים בעולם הזה, אבל לעתיד לבוא אין מיתה כל עקר, שנאמר : בלע המות לנצח. אמר רבי אבא אף אותה מחיצה אני חוזר ומרפא אותה, מחצתי, מחיצתי אני ארפא. 
רבי אבא בר כהנא ואמרי לה בשם רבי אדא בר חוניא יהיה בעיניך דור שבא כדור שהלך, שלא תאמר אלו היה רבי עקיבא קים הייתי קורא לפניו, אלו היו רבי זירא ורבי יוחנן קימין הייתי שונה לפניהם, אלא דור שבא בימיך וחכם שבימיך כדור שהלך וחכמים הראשונים שהיו לפניך. אמר רבי יוחנן כתיב : ה' אשר עשה את משה ואת אהרן וגו', וכתיב : וישלח ה' את ירבעל ואת בדן ואת יפתח ואת שמואל. ירבעל זה גדעון, בדן זה שמשון, יפתח כמשמעו. וכתיב : משה ואהרן בכהניו ושמואל בקראי שמו, שקל הכתוב שלשה קלי עולם עם שלשה גדולי עולם, ללמדך שבית דינו של ירבעל גדול וחשוב לפני הקדוש ברוך הוא כבית דינו של משה, ובית דינו של שמשון כבית דינו של אהרן, ובית דינו של יפתח כבית דינו של שמואל, ללמדך שכל מי שנתמנה פרנס על הצבור אפלו הוא קל שבקלים, הרי הוא כאביר שבאבירים הראשונים, שנאמר : ובאת אל הכהנים הלוים ואל השפט אשר יהיה בימים ההם וגו', אין לי אלא שופט שבדורך, שופט שאינו בדורך מנין, מה תלמוד לומר ואל השפט אשר יהיה בימים ההם, מלמד שהשופט שבדורך הרי הוא בזמנו כשופט שהיה בימים הראשונים, וכן הוא אומר : אל תאמר מה היה שהימים הראשונים היו טובים מאלה. אמר רבי שמעון בן לקיש אין לך לשמע אלא שופט שבדורך, כתיב : ויקרבו ראשי האבות למשפחות בני גלעד בן מכיר בן מנשה וגו', אמר רבי יודן האבות אבות, אלא אלו נכנסין לארכי ואלו נשמטין מן הארכי לפיכך פגמן הכתוב. אמר רבי ברכיה כתיב : ויהוידע הנגיד לאהרן, וכי יהוידע היה נגיד לאהרן, אלא אלו היה אהרן קים בדורו של יהוידע, יהוידע היה גדול ממנו בשעתו. אמר רבי סימאי כתיב : ואהרן ובניו מקטירים על מזבח העולה וגו', וכי אהרן ובניו קימים, והלא צדוק ובניו היו, אלא ללמדך שאלו היה אהרן ובניו קימים, צדוק היה גדול מהם בשעתו. רבי הלל בריה דרבי שמואל בר נחמן מייתי לה מהכא : ויעשו כל הקהל השבים מן השבי סכות וישבו בסכות כי לא עשו מימי ישוע בן נון כן בני ישראל עד היום ההוא ותהי שמחה גדולה מאד, פגם הכתוב בכבודו של צדיק בקבר בשביל פלוני בשעתו. ורבנן מייתי לה מן הכא : בן אבישוע בן פנחס בן אלעזר וגו' הוא עזרא עלה מבבל, אלא אלו היה אהרן קים היה עזרא גדול ממנו בשעתו. 
והארץ לעולם עמדת, אמר רבי יהושע בן קרחה לא היה צריך קרא למימר אלא והארץ הולכת, והארץ באה, והדור לעולם הוא עומד, וכי מי נברא בשביל מי, ארץ נברא בשביל דור או דור נברא בשביל הארץ, לא ארץ בשביל דור. אלא, דור על ידי שאינו עומד בתפקידיו של הקדוש ברוך הוא, לפיכך הוא בולה, והארץ על ידי שהיא עומדת בתפקידיו של הקדוש ברוך הוא, לפיכך אינה בולה. אמר רבי שמעון בן יוחאי, כתיב : כי כימי העץ ימי עמי, ואין עץ אלא תורה, שנאמר : עץ חיים היא למחזיקים בה, וכי מי נברא בשביל מי, התורה בשביל ישראל, או ישראל בשביל תורה, לא תורה בשביל ישראל, אלא תורה שנבראת בשביל ישראל הרי היא קימת לעולמי עולמים, ישראל שנבראו בזכותה, על אחת כמה וכמה. אמר רבי יצחק מלכות נכנסת, ומלכות יוצאת, וישראל עומד לעולם, הוי: והארץ לעולם עמדת. רבי שמואל בשם רבי פלטיא דנוה מייתי ליה מן הדין קרייא : ויהונתן בן גרשם בן מנשה הוא ובניו היו כהנים לשבט הדני עד יום גלות הארץ, וכי ארץ גולה או מטלטלת, אלא אלו ישראל שנקראו ארץ, שנאמר : ואשרו אתכם כל הגוים כי תהיו אתם ארץ חפץ, אתם תקראו ארץ חפץ. אמר רבי ברכיה בשם רבי שמעון בן לקיש, כל מה שברא הקדוש ברוך הוא באדם ברא בארץ לדגמא לו, אדם יש לו ראש והארץ יש לה ראש, שנאמר : וראש עפרות תבל. אדם יש לו עינים והארץ יש לה עינים, שנאמר : וכסה את עין הארץ. אדם יש לו אזנים והארץ יש לה אזנים, שנאמר : והאזיני ארץ. אדם יש לו פה והארץ יש לה פה, שנאמר : ותפתח הארץ את פיה. אדם אוכל והארץ אוכלת, שנאמר : ארץ אכלת יושביה. אדם שותה והארץ שותה, שנאמר : למטר השמים תשתה מים. אדם מקיא והארץ מקיאה, שנאמר : ולא תקיא הארץ וגו'. אדם יש לו ידים והארץ יש לה ידים, שנאמר : והארץ הנה רחבת ידים. אדם יש לו ירכים והארץ יש לה ירכים, שנאמר : וקבצתים מירכתי ארץ. אדם יש לו טבור והארץ יש לה טבור, שנאמר : ישבי על טבור הארץ. אדם יש לו ערוה והארץ יש לה ערוה, שנאמר : לראות את ערות הארץ באתם. אדם יש לו רגלים והארץ יש לה רגלים, שנאמר: והארץ לעולם עמדת. מה היא עומדת, מעמדת, רבי אחא ורבנן, רבי אחא אמר תפקידיה. רבנן אמרי מזונותיה. אמר רבי שמעון בן יוסי בן לקוניא, לפי שבעולם הזה אדם בונה בנין ואחר מבלה, נוטע נטיעה ואחר אוכל, אבל לעתיד לבוא לא יבנו ואחר ישב, לא יטעו ואחר יאכל, שנאמר : כי כימי העץ ימי עמי ומעשה ידיהם יבלו בחירי. 