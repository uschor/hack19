ויהי ביום השמיני וגו' . זש"ה שומר מצוה לא ידע דבר רע , מי היה זה אהרן, שנאמר ומפתח אהל מועד לא תצאו שבעת ימים , ופתח אהל מועד תשבו יומם ולילה שבעת ימים , אמר להם משה שמרו אבילות ימים שבעה, ושמרתם את משמרת ה' , א"ל משה שמרו את משמרת ה', שכך שימר הקב"ה שבעת ימי אבילות, עד שלא הביא את המבול, ומנין שנתאבל, שנאמר וינחם ה' כי עשה את האדם בארץ  , אין ויתעצב אלא אבל, שכן בדוד הוא אומר,   נעצב המלך על בנו , וכן עזרא אמר לישראל בשעה שהיו בוכים איש אל אחיו ואיש אל בנו, לכו אכלו משמנים ושתו ממתקים וגו' ואל תעצבו כי חדות ה' הוא מעוזכם , לכך נאמר ויתעצב אל לבו, באותה שעה שימר הקב"ה שבעת ימי האבל, עד שלא הביא את המבול, שנאמר ויהי לשבעת הימים  , וכן משה אומר לאהרן הכהן ולבניו כשם שנתאבל הקב"ה על עולמו עד שלא הביא את המבול, כך שמרו את אבל עד שלא יגע בכם, והיו משמרים ולא היו יודעים על מה משמרים, למה שומר מצוה לא ידע דבר רע ועת ומשפט ידע לב חכם . 