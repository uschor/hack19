‎וישמע יתרו. שבעה שמות יש לו: יתר,  שיתר פרשה בתורה פרשת הדינין. חובב,  שחבב את התורה. כשבא לארץ, נתנו לו דשנה של יריחו, ואמר: כל עצמי לא באתי והנחתי כל מה שהיה לי אלא ללמד תורה. ועכשו אני זורע וקוצר, אימתי אני לומד תורה. אמרו לו: יש אדם לומד תורה בעיר, וזה המקום ציה הוא, מדבר הוא ואין שם חטים. כיון ששמעו כך, הלכו להן, שנאמר: ובני קיני חתן משה עלו מעיר התמרים את בני יהודה מדבר יהודה אשר בנגב ערד וילך וישב את העם  הלכו ומצאו שם את יעבץ יושב בבית המדרש והכהנים והלוים והמלכים יושבים עמו וכל ישראל יושבין שם. אמרו לו: אנו גרים היאך נשב שם עם אלו. ישבו להן על שערי בית המדרש ושומעין ולומדים, שנאמר: ומשפחות סופרים ישבי יעבץ תרעתים שמעתים שוכתים המה הקינם . מהו תרעתים? שהיו יושבין על השער. שמעתים, שהיו שומעין ולומדים. שוכתים, שהיו ישראל מסכין להם. דבר אחר, מהו תרעתים, בשעה שישראל נכנסין לצרה, מתריעין והן נשמעין.
ומי הם הקינים? הבאים מבני בניו של יתרו, ובני קיני חתן משה. עליהם נאמר: שלח לחמך על פני המים כי ברב הימים תמצאנו . בשכר קראן לו ויאכל לחם ונאמר במשה כי מן המים משיתיהו, זכו בני בניו של יתרו לישב בלשכת הגזית.
אמר שלמה: ושבח אני את המתים שכבר מתו . וחזר ואמר כי לכלב חי הוא טוב מן האריה המת. . אמרו לו: שלמה, אתה חולם ואתה פותר. אמש אמרת ושבח אני את המתים, ועכשיו אתה אומר כי לכלב חי הוא טוב. אמר: אני אומר לכם: הנביא צווח העצמות היבשות שמעו דבר ה'  והן שומעין, והנביא צווח לחיים: שמעו דבר ה' בית יעקב . ולא שמעו ולא הטו את אזנם. ואומר: כי עם מרי המה בנים כחשים בנים לא אבו שמוע תורת ה'. .