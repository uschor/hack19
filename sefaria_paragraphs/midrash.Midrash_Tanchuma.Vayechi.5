‎ויהי אחרי הדברים. זה שאמר הכתוב: כי מברכיו יירשו ארץ ומקלליו יכרתו . אמר רבי מאיר, כל המברך את ישראל כאלו מברך את השכינה, שנאמר: כי מברכיו. כי מברכיהן לא נאמר, אלא כי מברכיו. אמר רבי שמעון בן יוחאי, כל העוזר את ישראל, כאלו עוזר את השכינה, שנאמר: ארו ארור ישביה כי לא באו לעזרת ה' . וכי צריך הוא לסיוע. אלא ללמדך, שכל העוזר לישראל, כאלו עוזר את השכינה. אמר רבי ישמעאל, אתה מוצא שהצדיקים מברכין לבניהם בשעת מיתתן. שכן הוא אומר יצחק לעשו, ואברכך לפני ה' לפני מותי. לפיכך כשחלה יעקב, נטל יוסף שני בניו והכניסן אל אביו שיברכם.