‎ראובן בכרי אתה. אתה בכורי, טפה ראשונה שלי. שעשיתי שמונים שנה ואפלו קרי לא ראיתי. בכרי אתה, דומה לי. יתר שאת ויתר עז, שלשה כתרים היו בידך, כהנה מלכות ובכורה. שאת, זו כהנה, שנאמר: וישא אהרן את ידיו . עז, זו מלכות, שנאמר: ויתן עז למלכו . יתר, בכורה שהיא שני חלקים. שנאמר: לתת לו פי שנים . ואבדת אותם. מי גרם לך, פחז כמים. לפיכך אל תותר.
מהו פחז, נוטריקון. רבי אליעזר אומר, פחזת, חטאת, זנית. רבי יהושע אומר, פחזת, חסכת על מצוארך, זעת מן החטא.
רבי יהודה מסרס את התבה, זעת, חרדת, פרח חטאך. דבר אחר, פחז, פסעת על דת, חללת בכורתך, זר נעשית. כמים, מהו כמים. אדם אם יש בידו קיתון של מים ונשפך, אין משיר בו כלום. אבל יש בו שמן או דבש, משיר בו. לכך נאמר: כמים אל תותר.
כי עלית משכבי אביך, עלית משכבי אביך. אימתי, בשעל דודאים, המעט קחתך את אישי וגו' לכן ישכב עמך ,
אז חללת יצועי. עלה, תהיה מרחק עד שיבא משה שכתוב בו ומשה עלה אל האלהים , ויקרבך ויאמר לך יחי ראובן ואל ימת . יצא ראובן ואזניו מקטפות. התחיל קורא לשמעון וללוי אחים. אחי דינה ולא אחי יוסף, שהם מכרוהו.
אמר רבי שמלאי, בראובן כתיב: למען הציל אתו מידם . הרי אתה למד, שלא היה במכירת יוסף. ואף יהודה אמר להם: מה בצע כי נהרוג. וארבעה אלו היו גדולים. נמצאת למד, ששמעון ולוי מכרוהו. שבשעה שירדו למצרים, נתן יוסף עיניו בשמעון, שנאמר: ויקח מאתם את שמעון ויאסר אתו . לכך קרא לשניהם פה אחד, שמעון ולוי אחים.
כלי חמס. אמר להן, כלים שבידכם, חמוסין, גזולין הן מעשו, שנאמר לו: ועל חרבך תחיה , כלים של חמס. ואין חמס אלא עשו, שנאמר: מחמס אחיך יעקב תכסך בושה .
מכרתיהם, לשון יוני הוא שקוראין לחרבות, מכרין. ויש אומרים: מכרתיהם, מגורותיהם, כמה דאת אמר: מכרתיך ומלדתיך .