ודרבי יוסי בר חנינה כאבא שאול.  דרבי יוחנן כרבנין ואפילו דיסבור כאבא שאול בעי הוא בר נש מיתן מהימן ומיקרייה מהימן.  ודר' יוסי בר חנינה כאבא שאול אפילו דיסבור כרבנין אדם מבריח עצמו מן השבועה.  ואין אדם מבריח עצמו מן התשלומין:
המטמא והמדמע והמנסך אם שוגג פטור ואם מזיד חייב הכהנים שפיגלו במקדש מזידין חייבין:
ר' יודן לא נחת לבית וועדא קם עם ר' מנא אמר ליה מה חדתין יימרון.  אמר ליה כן א"ר יוסי המטמא אינו כעושה מעשה.  מן הדא תרומה וניטמאת.  אמר ליה תיפתר שניטמאת מאיליה.  ולית שמע מינה כלום.  דהיא מתניתא דן את הדין זיכה את החייב וחייב את הזכאי טימא את הטהור טיהר את הטמא.  דמר רב ירמיה בשם רב במגיעו לידו.  ושמואל אמר במגיעו לידו.  רבי יהודה בר' אומר בדין