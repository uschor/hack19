ברכות פרק ד תפילת השחר - עה איתמר, רבי יוסי ברבי חנינא אמר: תפלות, אבות תקנום. רבי יהושע בן לוי אמר: תפלות, כנגד תמידים תקנום.  תניא כותיה דרבי יוסי ברבי חנינא, ותניא כותיה דרבי יהושע בן לוי. תניא כותיה דרבי יוסי ברבי חנינא: אברהם תקן תפלת שחרית, שנאמר:  "וישכם אברהם בבקר אל המקום אשר עמד שם".  ואין 'עמידה' אלא תפלה, שנאמר:  "ויעמד פינחס ויפלל".  יצחק תקן תפלת המנחה, שנאמר:  "ויצא יצחק לשוח בשדה לפנות ערב". ואין 'שיחה' אלא תפלה, שנאמר:  "תפלה לעני כי יעטף, ולפני ה' ישפך שיחו". יעקב תקן תפלת ערבית, שנאמר:  "ויפגע במקום וילן שם".  ואין 'פגיעה' אלא תפלה, שנאמר:  ["ואתה אל תתפלל בעד העם הזה], ואל תשא בעדם רנה ותפלה, ואל תפגע בי". תניא כותיה דרבי יהושע בן לוי: מפני מה אמרו: תפלת השחר עד חצות? שהרי תמיד של שחר קרב והולך עד חצות, ורבי יהודה אומר: [עד ארבע שעות] וכו'.
תניא, רבי אליעזר אומר: המתפלל אחורי רבו, והנותן שלום לרבו, והמחזיר שלום לרבו. והחולק על ישיבתו של רבו, והאומר דבר שלא שמע מפי רבו, גורם לשכינה שתסתלק מישראל.
עו תנו רבנן: מעשה בתלמיד אחד שבא לפני רבי יהושע, אמר לו: רבי, תפלת ערבית רשות או חובה? אמר לו: רשות. בא לפני רבן גמליאל, אמר לו: רבי, תפלת ערבית רשות או חובה? אמר לו: חובה. אמר לו: והלא רבי יהושע אמר לי 'רשות'. אמר לו: המתן עד שיכנסו בעלי תריסין לבית המדרש. כיון שנכנסו בעלי תריסין,  עמד השואל ושאל: תפלת ערבית, רשות או חובה? אמר לו רבן גמליאל: חובה. אמר להם רבן גמליאל לחכמים: כלום יש אדם שחולק  [בדבר זה? אמר לו רבי יהושע: 'לאו'. אמר לו: והלא משמך אמרו: 'רשות'! אמר לו: יהושע, עמד על רגליך ויעידו בך! עמד רבי יהושע על רגליו ואמר: אלמלא אני חי והוא מת, יכול החי להכחיש את המת, ועכשיו, שאני חי והוא חי, היאך יכול החי להכחיש את החי? היה רבן גמליאל יושב ודורש, ורבי יהושע עומד על רגליו, עד שרננו כל העם ואמרו לחוצפית המתרגמן: עמד! ועמד. אמרו: עד כמה ניצעריה וליזיל?  בראש השנה אשתקד, צעריה.  בבכורות, במעשה דרבי צדוק, צעריה. הכא נמי קא מצער ליה.  תא ונעבריה. מאן נוקים [ליה]? נוקמיה לרבי יהושע,  [בעל מעשה הוא]. נוקמיה לרבי עקיבא, [דלמא עניש ליה, ד]לית ליה זכות אבות.  אלא נוקמיה לרבי אלעזר בן עזריה, דהוא חכם והוא עשיר והוא עשירי לעזרא. הוא חכם, דאי מקשי ליה, מפרק ליה. הוא עשיר, דאי מפלח לבי קיסר, האי נמי מצי מפלח כותיה. והוא עשירי לעזרא, דאית ליה זכות אבות, ולא מצי עניש ליה. אתו ואמרי ליה: ניחא ליה למר למהוי ריש מתיבתא? אמר להו: איזיל ואמליך באנשי ביתאי. אזל ואמליך בדביתהו. אמרה ליה:  דלמא מעבירין לך.  אמר לה:  לשתמיש [איניש] יומא חדא בכסא דמוקרא ולמחר ליתבר. אמרה ליה: לית לך חוורתא. ההוא יומא, בר תמני סרי שני הוה. אתרחיש ליה ניסא והדרו ליה תמני סרי דארי חוורתא. והינו דקאמר רבי אלעזר בן עזריה: הרי אני כבן שבעים שנה, ולא בן שבעים שנה. 
תנא: אותו היום סלקוהו לשומר הפתח, ונתנה רשות לתלמידים לכנס, שהיה רבן גמליאל מכריז ואומר: כל תלמיד חכם שאין תוכו כברו אל יכנס לבית המדרש.  [שהיה רבן גמליאל מכריז ואומר: כל תלמיד שאין תוכו כברו, לא יכנס לבית המדרש]. ההוא יומא אתוספו כמה ספסלי.  אמר רבי יוחנן: פליגי בה  [אבא יוסף] בר דוסתאי ורבנן, חד אמר: אתוסף ארבע מאות ספסלי, וחד אמר: שבע מאות ספסלי. הוה קא חלשא דעתיה דרבן גמליאל. אמר: דלמא חס־ושלום מנעתי תורה מישראל. אחזו ליה בחלמא, חצבי חיורי דמליין קיטמא. ולא היא, אלא ליתוביה דעתיה הוא דאחזו ליה. תנא: עדיות, בו ביום נשנית. וכל היכא דאמרי: 'בו ביום', ההוא יומא הוה. ולא היתה הלכה שהיתה תלויה בבית המדרש שלא פרשוה. ואף רבן גמליאל לא מנע עצמו מבית המדרש [אפלו שעה אחת] דתנן: בו ביום  [בא] יהודה גר עמוני לפניהם בבית המדרש. אמר להם: מה אני לבוא בקהל? אמר לו רבן גמליאל: אסור אתה] [לבוא בקהל]. אמר לו רבי יהושע: מתר אתה [לבוא בקהל]. אמר לו רבן גמליאל: והלא כבר נאמר:  "לא יבא עמוני ומואבי בקהל ה'". אמר לו רבי יהושע: וכי עמון ומואב, במקומן הם יושבין? והלא כבר עלה סנחריב [מלך אשור] ובלבל את כל האמות, שנאמר:  "ואסיר גבולת עמים [ועתודתיהם שושתי, ואוריד כאביר יושבים"]. וכל דפריש, מרבא פריש. אמר ליה רבן גמליאל: והלא כבר נאמר:  "ואחרי כן אשיב את שבות בני עמון" וכבר שבו. אמר לו רבי יהושע: והלא כבר נאמר:  "ושבתי את שבות עמי ישראל" ועדין לא שבו.   מיד התירוהו לבוא בקהל. 
אמר רבן גמליאל:  [הואיל והכי הוי], איזיל ואפייסיה לרבי יהושע.  כי מטא לביתיה, חזינהו לאשיתא דביתיה דמשחרן. אמר ליה: מכתלי ביתך [אתה] נכר שפחמי אתה. אמר ליה: אוי לו לדור שאתה פרנסו,  שאין אתה יודע בצערן של תלמידי חכמים, במה הן  [מתפרנסין] ובמה הם נזונין. אמר ליה: נעניתי לך, מחל לי. לא אשגח ביה. עשה בשביל כבוד אבא, איפייס. אמרו: מאן ליזיל ולימא להו לרבנן? אמר להו ההוא כובס: אנא אזילנא. שלח רבי יהושע לבית המדרש: מאן דלביש מדא, ילבש מדא, ומאן דלא לביש מדא, יימר למאן דלביש מדא: שלח מדייך ואנא אלבשיה? אמר ליה רבי עקיבא לרבנן: טרוקו גלי! דלא ליתו עבדי דרבן גמליאל וליצערו רבנן. אמר רבי יהושע: מוטב דאיקום ואיזיל אנא לגביהו. אתא,  טרף  [אבבא], ואמר להו: מזה בן מזה, יזה. שאינו לא מזה ולא בן מזה, יאמר למזה בן מזה: מימיך מי־מערה, ואפרך אפר־מקלה. אמר ליה רבי עקיבא: רבי יהושע, נתפיסת? כלום עשינו אלא לכבודך, למחר אני ואתה נשכים לפתחו.  [אמרי: היכי נעביד? נעבריה, גמירי: מעלין בקדש ואין מורידין. נדרש מר חדא שבתא ומר חדא שבתא, אתו לקנאויי, אלא לדרש רבן גמליאל תלתא שבתא, ורבי אלעזר בן עזריה חדא שבתא]. והינו דאמר מר: "שבת של מי היתה"? של רבי אלעזר בן עזריה היתה, ואותו תלמיד,  רבי שמעון בן יוחאי הוה.
רבי זירא, כי הוה חליש מגירסיה, הוה אמר: איזיל ואיתיב אפתחא דבי רבי נתן [בר טוביה], אמר: כי חלפי רבנן, איקום מקמיהו ואקבל אגרא. נפק, אתא רבי נתן [בר טוביה], אמר: מאן אמר הלכה בי מדרשא? אמר ליה: הכי אמר רבי יוחנן:  
מתניתין, רבי נחוניא בן הקנה היה מתפלל בכניסתו לבית המדרש וביציאתו, תפלה קצרה. אמרו לו: מה מקום לתפלה זו? אמר להם: בכניסתי אני מתפלל שלא יארע תקלה על ידי, וביציאתי אני נותן הודאה על חלקי.
גמרא תנו רבנן: בכניסתו מהו אומר? יהי רצון מלפניך, ה' אלהי, שלא יארע דבר תקלה על ידי, ולא אכשל בדבר הלכה, וישמחו בי חברי, ולא אומר על טמא טהור ולא על טהור טמא. ולא יכשלו חברי בדבר הלכה ואשמח בהם. וביציאתו אומר: מודה אני לפניך, ה' אלהי, ששמת חלקי מיושבי בית המדרש, ולא שמת חלקי מיושבי קרנות, שהם משכימים ואני משכים, הם משכימים לדברים בטלים, ואני משכים לדברי תורה. אני עמל והם עמלים, אני עמל ומקבל שכר, והם עמלים ואינם מקבלים שכר. אני רץ והם רצים, אני רץ לחיי העולם הבא, והם רצים לבאר שחת.
עז תנו רבנן: כשחלה רבי אליעזר, נכנסו תלמידיו לבקרו. אמרו לו: רבי, למדנו ארחות חיים ונזכה בהם לחיי העולם הבא. אמר להם: הזהרו בכבוד חבריכם, וכשאתם מתפללים, דעו לפני מי אתם  [עומדים], ומנעו בניכם מן ההגיון, והושיבום בין ברכי תלמידי חכמים, ובשביל כך תזכו לחיי העולם הבא. וכשחלה רבי יוחנן בן זכאי, נכנסו תלמידיו לבקרו. כיון שראה אותם, התחיל  [לבכות]. אמרו לו: רבנו, נר ישראל, עמוד הימני, פטיש החזק, מפני מה אתה בוכה? אמר להם: אלו לפני מלך בשר ודם היו מוליכין אותי, שהיום כאן ומחר בקבר, שאם כעס עלי, אין כעסו כעס עולם, ואם אוסרני, אין אסורו אסור עולם, ואם ממיתני, אין מיתתו מיתת עולם, ואני יכול לפיסו בדברים ולשחדו בממון, ואף על פי כן הייתי בוכה. ועכשיו שמוליכין אותי לפני מלך מלכי המלכים, הקדוש ברוך הוא, שהוא חי וקים  [לעולם] ולעולמי עולמים, שאם כועס עלי, כעסו כעס עולם. ואם אוסרני, אסורו אסור עולם, ואם ממיתני, מיתתו מיתת עולם. ואין אני יכול לפיסו בדברים ולשחדו בממון, ולא עוד אלא שיש לפני שני דרכים, אחד של גיהנום ואחד של גן־עדן, ואיני יודע באיזה מהן מוליכין אותי, ולא אבכה?! אמרו לו: רבנו, ברכנו. אמר להם: יהי רצון, שיהא מורא שמים עליכם כמורא בשר־ודם. אמרו לו  [תלמידיו]: עד כאן?  אמר להם: ולואי! תדעו, כשאדם עובר עברה, אומר: "שלא יראני אדם". בשעת פטירתו, אמר להם: פנו כלים מפני הטמאה, והכינו כסא לחזקיהו מלך יהודה שבא.
עח תנו רבנן: שמעון הפקולי הסדיר שמונה עשרה ברכות לפני רבן גמליאל על הסדר ביבנה. אמר להם רבן גמליאל לחכמים: כלום יש אדם שיודע לתקן ברכת המינים? ירד שמואל הקטן ותקנה. לשנה האחרת שכחה. והשקיף בה שתים ושלש שעות ולא העלוהו, ואמאי לא העלוהו? והא אמר רב יהודה, אמר רב: טעה בכל הברכות כלן, אין מעלין אותו. בברכת המינים, מעלין אותו, חישינן, שמא מין הוא. שאני שמואל הקטן דאיהו תקנה. [וניחוש] דלמא הדר ביה? אמר אביי: גמירי: "טבא לא הוי בישא". ולא? והכתיב:  "ובשוב צדיק מצדקתו ועשה עול".  ההוא רשע מעקרו, אבל צדיק מעקרו, לא. ולא? והתנן: אל תאמן בעצמך עד יום מותך, שהרי יוחנן כהן גדול שמש בכהנה גדולה שמונים שנה ולבסוף נעשה צדוקי. אמר אביי: הוא ינאי, הוא יוחנן. רבא אמר: ינאי לחוד, יוחנן לחוד. ינאי, רשע מעקרו, יוחנן, צדיק מעקרו. לאביי ניחא, אלא לרבא קשיא. אמר לך רבא: צדיק מעקרו נמי, דלמא הדר ביה. אי הכי, אמאי לא אסקוהו? שאני שמואל הקטן, דהא אתחיל בה, דאמר רב יהודה, אמר רב, ואי תימא רבי יהושע בן לוי: לא שנו אלא שלא התחיל בה, אבל התחיל בה, גומרה.
עט הני שבעה דשבתא כנגד מי? אמר רבי חלפתא בן שאול: כנגד שבעה קולות שאמר דוד על המים. הני תשע דראש השנה כנגד מי? אמר רבי  [יצחק] דמן קרטיגנין: כנגד תשע אזכרות שאמרה חנה בתפלתה, דאמר מר: בראש השנה נפקדה שרה, רחל וחנה. והני עשרים וארבע דתעניתא כנגד מי? אמר רבי חלבו: כנגד עשרים וארבע רננות שאמר שלמה בשעה שהכניס ארון לבית קדש הקדשים. אי הכי, בכל יומא נמי נמרינהו!  אימת אמרינהו שלמה? ביומי דרחמי,  אנן נמי, ביומא דרחמי אמרינן להו.
רבי אליעזר אומר: העושה תפלתו קבע וכו'. מאי 'קבע'? אמר רבי יעקב בר אידי, אמר רבי אושעיא: כל שתפלתו דומה עליו כמשאוי. ורבנן אמרי: כל [מי] שאינו אומרה בלשון תחנונים. רבה ורב יוסף, דאמרי תרויהו: כל שאינו יכול לחדש בה דבר. אמר רבי זירא: אנא יכילנא לחדושי בה מלתא, ומסתפינא דלמא מטרידנא. אביי בר אבין, ורבי  [חנינא] בר אבין, דאמרי תרויהו: כל שאינו מתפלל עם דמדומי חמה, [דאמר רבי חיא בר אבא, אמר רבי יוחנן: מצוה להתפלל עם דמדומי חמה]. ואמר רבי  [זירא]: מאי קראה?  "ייראוך עם שמש, ולפני ירח דור דורים". ליטי עלה במערבא, אמאן דמצלי עם דמדומי חמה. מאי טעמא? דלמא מיטרפא ליה שעתא.
רבי יהושע אומר: המהלך במקום סכנה, מתפלל תפלה קצרה, ואומר: הושע ה' את עמך את שארית ישראל בכל פרשת העבור וכו'. מאי "פרשת העבור"? אמר רב חסדא, אמר מר עוקבא: אפלו בשעה שאתה  [מתמלא] עליהם עברה כאשה עברה, יהיו [כל] צרכיהם לפניך.  [איכא דאמרי:] אמר רב חסדא, אמר מר עוקבא: אפלו בשעה שהם עוברים  [על דברי תורה], יהיו כל צרכיהם לפניך.
פ אמר לו אליהו לרב יהודה אחוה דרב סלא חסידא: לא תרתח ולא תחטא. לא תרוי ולא תחטא. וכשאתה יוצא לדרך, המלך בקונך וצא. מאי "המלך בקונך וצא"? אמר רבי יעקב, אמר רב חסדא: זו תפלת הדרך. והיכי מצלי לה? רב חסדא אמר: מעמד. רב ששת אמר: אפלו מהלך. רב חסדא ורב ששת הוו קא אזלי באורחא, קם רב חסדא וקא מצלי. אמר ליה רב ששת לשמעיה: מאי קא עביד רב חסדא? אמר ליה: קאי ומצלי. אמר ליה: אוקמן נמי לדידי ואצלי, "מהיות טוב אל תקרי רע".
תנו רבנן: סומא ומי שאינו יכול לכון [את] הרוחות, יכון לבו כנגד אביו שבשמים, שנאמר:  "והתפללו אל ה' אלהיהם". היה עומד בחוץ לארץ, יכון לבו כנגד ארץ ישראל, שנאמר:  "והתפללו אליך דרך ארצם" וכו'. ער נמצא כל ישראל מכונים את לבם למקום אחד. אמר רבי אבין, ואיתימא רבי אבינא: מאי קרא?  "כמגדל דויד צוארך בנוי לתלפיות". תל  [שכל פיות] פונים בו.
כמה ישהה בין תפלה לתפלה? רב הונא ורב חסדא, חד אמר: כדי שתתחונן דעתו עליו. וחד אמר: כדי שתתחולל דעתו עליו. מאן דאמר: כדי שתתחונן דעתו עליו, דכתיב:  "ואתחנן אל ה'". ומאן דאמר: כדי שתתחולל דעתו עליו, דכתיב:  "ויחל משה".