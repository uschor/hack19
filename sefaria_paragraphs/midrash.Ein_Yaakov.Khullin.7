חולין פרק ז - מ תנן התם: תפוח היה באמצע המזבח, פעמים היה עליו כשלש מאות כור, אמר רבא: גוזמא. השקו את התמיד בכוס של זהב, אמר רבא: גוזמא. אמר רב אמי: דברה תורה לשון הבאי. דברו נביאים לשון הבאי. דברו חכמים לשון הבאי. דברו חכמים לשון הבאי; הא דאמרן. דברה תורה לשון הבאי:  "ערים גדלת ובצורת בשמים". דברו נביאים לשון הבאי:  "ותבקע הארץ  [בקולם"]. אמר רבי יצחק בר נחמני, אמר שמואל: בשלשה מקומות דברו חכמים לשון הבאי, ואלו הן: תפוח, גפן ופרכת. תפוח, הא דאמרן. גפן, דתנן: גפן של זהב היתה עומדת על פתחו של היכל, ומדלה על גבי כלונסות, וכל מי שהיה מתנדב גרגיר או אשכול, מביא ותולה בה. אמר רבי אלעזר ברבי  [צדוק]: מעשה היה ונמנו עליה שלש מאות כהנים לפנותה. פרכת, דתנן: רבן שמעון בן גמליאל אומר משום רבי שמעון הסגן: פרכת, עביה טפח, ועל שבעים ושנים נירים נארגת, ועל כל נימא ונימא עשרים וארבע חוטין, ארכה ארבעים באמה, ורחבה עשרים באמה. ומשמונים ושתי רבוא נעשית, ושתים עושים בשנה, ושלש מאות כהנים מטבילין אותה.
מא רבי יהושע בן לוי אמר: כתיב:  "בהאבקו עמו", כאדם שחובק עם חברו וידו מגעת לכף ימינו של חברו". רבי שמואל בר נחמני אמר: כעובד כגוי נדמה לו. דאמר מר: ישראל שנטפל לו גוי בדרך, טופלו לימינו. רב שמואל בר אחא קמיה דרב פפא משמיה דרבא בר עולא אמר: כתלמיד חכם נדמה לו, דאמר מר: המהלך לימין רבו, הרי זה בור. ורבנן? מאחוריה אתא, ונשיה בתרויהו. ורבנן, האי "בהאבקו עמו", מאי דרשי ביה? מיבעי ליה לכדאידך דרבי יהושע בן לוי, דאמר רבי יהושע בן לוי: מלמד שהעלו אבק ברגליהם עד כסא הכבוד. כתיב הכא: "בהאבקו עמו". וכתיב התם:  "וענן אבק רגליו".
מב ואמר רבי יהושע בן לוי: למה נקרא שמו "גיד הנשה"? שנשה ממקומו ועלה. וכן הוא אומר:  "נשתה גבורתם היו לנשים". אמר רבי יוסי בר חנינא: מאי דכתיב:  "דבר שלח ה' ביעקב, ונפל בישראל", "דבר שלח ביעקב", זה גיד הנשה. "ונפל בישראל", שפשט אסורו בכל ישראל. ואמר רבי יוסי בר חנינא: מאי דכתיב:  "וטבח טבח [והכן"], פרע להם בית השחיטה. "והכן", טל גיד הנשה בפניהם. כמאן דאמר: גיד הנשה נאסר לבני נח.  "ויותר יעקב לבדו". אמר רבי אלעזר: שנשתיר על פכין קטנים. מכאן לצדיקים שחביב עליהם ממונם יותר מגופן. וכל כך למה? לפי שאין פושטין ידיהם בגזל.  "ויאבק איש עמו עד עלות השחר". אמר רבי יצחק: מכאן לתלמיד חכם שלא יצא יחידי בלילה. רבי אבא בר כהנא אמר: מהכא:  "הנה הוא זרה את גרן השערים". רבי אבהו אמר: מהכא:  "וישכם אברהם בבקר ויחבש" וגו'. ורבנן אמרי: מהכא:  "לך נא ראה את שלום אחיך ואת שלום הצאן" וגו'. רב אמר: מהכא:  "ויזרח לו השמש".
מג אמר רבי עקיבא: שאלתי את רבן גמליאל ואת רבי יהושע באטליז של אימאוס, שהלכו לקח בהמה למשתה בנו של רבן גמליאל, כתיב:  "ויזרח לו השמש", וכי שמש לו לבדו זרחה, והלא לכל העולם זרחה? אמר רבי יצחק: שמש הבאה בעבורו, זרחה בעבורו. דכתיב:  "ויצא יעקב מבאר שבע וילך חרנה", וכתיב: "ויפגע במקום", כי מטא לחרן, אמר: אפשר עברתי על מקום שהתפללו בו אבותי, ואני לא התפללתי בו? [כד] יהב דעתיה למיהדר, קפצה ליה ארעא, מיד, "ויפגע במקום". כד צלי, בעא למיהדר.  אמר הקדוש ברוך הוא: צדיק זה בא לבית מלוני ויפטר בלא לינה? מיד, "בא השמש". כתיב:  "ויקח מאבני המקום". וכתיב:  "ויקח את האבן". אמר רבי יצחק: מלמד שנתקבצו כל אותן אבנים למקום אחד, וכל אחת ואחת אומרת: עלי יניח צדיק זה ראשו. תנא: וכלן נבלעו באחת.  "ויחלם, והנה סלם מצב ארצה". תנא: כמה רחבו של סלם? שמונת אלפים פרסאות, דכתיב:  "והנה מלאכי אלהים עלים וירדים בו". 'עלים', שנים. 'וירדים', שנים. וכי פגעו בהדי הדדי, הוו להו ארבע. וכתיב ביה במלאך:  "וגויתו כתרשיש", וגמירי, ד'תרשיש' תרי אלפי פרסי הוו. תנא: עולים ומסתכלים בדיוקנו של מעלה, ויורדים ומסתכלים בדיוקנו של מטה, ובעו לסכוניה. מיד  "והנה ה' נצב עליו". אמר רבי שמעון בן לקיש: אלמלא מקרא כתוב, אי־אפשר לאמרו, כאדם שמניף על בנו.  "הארץ אשר אתה שכב עליה" וגו'. מאי רבותיה? אמר רבי יצחק: מלמד שקפלה הקדוש ברוך הוא לכל ארץ ישראל והניחה תחת יעקב אבינו, שתהא נוחה לכבש לבניו.
מד "ויאמר: שלחני כי עלה השחר", . אמר ליה: גנב אתה? או קוביוסטוס אתה? שמתירא אתה מן השחר? אמר לו: מלאך אני, ומיום שנבראתי לא הגיע זמני לומר שירה עד עכשיו. מסיע ליה לרב חננאל אמר רב, דאמר רב חננאל, אמר רב: שלש כתות של מלאכי השרת אומרות שירה בכל יום. אחת אומרת: 'קדוש', ואחת אומרת: 'קדוש', ואחת אומרת: 'קדוש ה' צבאות'. מיתיבי: חביבין ישראל לפני הקדוש ברוך הוא יותר ממלאכי השרת, שישראל אומרים שירה בכל שעה, ומלאכי השרת אין אומרים שירה אלא פעם אחת ביום, ואמרי לה: פעם אחת בשבת. ואמרי לה: פעם אחת בחדש. ואמרי לה: פעם אחת בשנה. ואמרי לה: פעם אחת בשבוע. ואמרי לה: פעם אחת ביובל. ואמרי לה: פעם אחת בעולם. וישראל מזכירין את השם אחר שתי תבות, שנאמר:  "שמע ישראל ה'" וגו', ומלאכי השרת אין מזכירין את השם אלא לאחר שלש תבות, כדכתיב:  "קדוש קדוש קדוש ה' צבאות", ואין מלאכי השרת אומרים שירה למעלה, עד שיאמרו ישראל למטה. שנאמר:  "ברן יחד כוכבי בקר", והדר: "ויריעו כל בני אלהים". אלא אחת אומרת: 'קדוש', ואחת אומרת: 'קדוש קדוש'. ואחת אומרת: "קדוש קדוש קדוש ה' צבאות". והאיכא: 'ברוך'? [דף צב ע"א] 'ברוך', אופנים הוא דאמרי ליה. ואיבעית אימא: כיון דאיתיהיב רשותא, איתיהיב.  "וישר אל מלאך ויכל, בכה, ויתחנן לו". איני יודע מי נעשה שר למי. כשהוא אומר: "כי שרית עם אלהים", הוי אומר: יעקב נעשה שר למלאך. "בכה ויתחנן לו". איני יודע מי בכה למי. כשהוא אומר: 'שלחני', הוי אומר: מלאך בכה ליעקב. "כי שרית עם אלהים ועם אנשים", אמר  [רבה]: רמז רמז לו שעתידין שני שרים לצאת ממנו; ראש גולה שבבבל ונשיא שבארץ ישראל. מכאן רמז לו גלות בבל.
מה "ובגפן שלשה שריגם".  אמר רבי חיא בר אבא, אמר רב: אלו שלשה שרי גאים היוצאין מישראל בכל דור ודור. פעמים ששנים כאן ואחד בארץ ישראל, פעמים ששנים בארץ ישראל ואחד כאן. יהבו רבנן עיניהו ברבנא עוקבא, ורבנא נחמיה בני ברתיה דרב. רבא אמר: אלו שלשה שרי גוים שמלמדין זכות על ישראל בכל דור ודור. תניא, רבי אליעזר אומר: 'גפן', זה העולם. 'שלשה שריגם', זה אברהם יצחק ויעקב. "והיא כפרחת עלתה נצה",  אלו האמהות. "הבשילו אשכלתיה ענבים", אלו השבטים. אמר לו רבי יהושע: וכי מראין לו לאדם מה שהיה? והלא אין מראין לו לאדם אלא מה שעתיד להיות?! אלא 'גפן', זה תורה. 'שלשה שריגם', אלו משה ואהרן ומרים. 'והיא כפרחת עלתה נצה', אלו סנהדרין. 'הבשילו אשכלתיה ענבים', אלו הצדיקים שבכל דור ודור. אמר רבן גמליאל: עדין צריכין אנו למודעי, דמוקים ליה כוליה בחד מקום. רבי אלעזר המודעי אומר: 'גפן', זה ירושלים. 'שלשה שריגם', זה מקדש, מלך וכהן גדול. 'והיא כפרחת עלתה נצה', אלו פרחי כהנה. 'הבשילו אשכלתיה ענבים', אלו נסכים. רבי יהושע בן לוי מוקים לה במתנות, דאמר רבי יהושע בן לוי: 'גפן', זו תורה. 'שלשה שריגם', זה באר, עמוד־ענן ומן. 'והיא כפרחת עלתה נצה', אלו הבכורים. 'הבשילו אשכלתיה ענבים', אלו נסכים. רבי ירמיה בר אבא אמר: 'גפן', אלו ישראל, וכן הוא אומר:  "גפן ממצרים תסיע". 'שלשה שריגם', אלו שלשה רגלים שישראל עולין בהן בכל שנה ושנה. 'והיא כפרחת [עלתה נצה]', הגיע זמנן של ישראל לפרות ולרבות. וכן הוא אומר:  "ובני ישראל פרו וישרצו". 'עלתה נצה', הגיע זמנן של ישראל לגאל, וכן הוא אומר:  "ויז נצחם על בגדי וכל מלבושי אגאלתי". 'הבשילו אשכלתיה ענבים', הגיע זמנה של מצרים לשתות כוס התרעלה. והינו דאמר רבא: שלש כוסות האמורות במצרים, למה? אחד ששתתה בימי משה, ואחד ששתתה בימי פרעה נכה, ואחד שעתידה לשתות עם כל האמות. אמר ליה רבי אבא לרב ירמיה בר אבא: כי דריש להו רב להני קראי באגדתא, כותך דריש להו. אמר רבי שמעון בן לקיש: אמה זו כגפן נמשלה, זמורות שבה, אלו בעלי בתים. אשכולות שבה, אלו תלמידי חכמים. עלין שבה, אלו עמי־ הארץ. קנוקנות שבה, אלו ריקנין שבישראל. והינו דשלחו מתם: ליבעי רחמי אתכליא על עליא, דאלמלא עליא לא מתקימין אתכליא.
מו "ואכרה לי בחמשה עשר כסף".  אמר רבי יוחנן משום רבי שמעון בן יהוצדק: אין 'כירה' אלא [לשון] מכירה, שנאמר:  "בקברי אשר כריתי לי". "בחמשה עשר", זה חמשה עשר בניסן, שבו נגאלו ישראל ממצרים. 'כסף', אלו צדיקים, וכן הוא אומר:  "צרור הכסף לקח בידו". 'וחמר שערים', ו'לתך שערים' אלו ארבעים וחמשה צדיקים שהעולם מתקים בהם. ואיני יודע אם שלשים כאן, וחמשה עשר בארץ ישראל. ואם שלשים בארץ ישראל, וחמשה עשר כאן. כשהוא אומר:  "ואקחה שלשים הכסף ואשליך אתו בית ה' אל  [היוצר]". הוי אומר: שלשים בארץ ישראל וחמשה עשר כאן. אמר אביי: ורוביהו משתכחו בבי כנשתא דתותי אפתא. [והינו דכתיב]:  "ואמר אליהם: אם טוב בעיניכם, הבו שכרי, ואם לא, חדלו, וישקלו את שכרי שלשים כסף". אמר רב יהודה: אלו שלשים צדיקי אמות העולם, שאמות העולם מתקימין עליהם. עולא אמר: אלו שלשים מצוות שקבלו עליהם בני נח, ואין מקימין אלא שלש. אחת, שאין כותבין כתבה לזכרים. ואחת, שאין שוקלין בשר המת במקולין. ואחת, שמכבדין את התורה.
מז אמר שמואל: אסור לגנב דעת הבריות, ואפלו דעתו של נכרי. והא דשמואל, לאו בפרוש איתמר, אלא מכללא איתמר, דשמואל הוה קא עבר במברא, אמר ליה לשמעיה: פיסיה למבוריה, פיסיה ואיקפד. מאי טעמא איקפד? אמר אביי: תרנגלת טרפה הואי ויהבה ניהליה במר דשחוטה.  [רבא] אמר: אנפקא אמר ליה לאשקויי, ואשקיה חמרא מזיגא. וכי מכללא מאי? למאן דאמר: טרפה הואי, אמר ליה: אמאי תשהא איסורא. למאן דאמר: אנפקא אמר ליה לאשקויי, אנפקא, חיא משמע.
מח תניא. היה רבי [מאיר] אומר: אל יסרהב אדם לחברו לסעד אצלו, ויודע בו שאינו סועד. ולא ירבה לו בתקרבת, ויודע בו שאינו מקבל. ולא יפתח לו חביות המכורות לחנוני, אלא אם כן הודיעו. ולא יאמר לו: סך שמן מפך ריקן, ואם בשביל כבודו, מתר. איני, והא עולא איקלע לבי רב יהודה, פתח לו חביות המכורות לחנוני. אודועי אודעיה. ואי בעית אימא: שאני עולא, דחביב ליה לרב יהודה, דבלאו הכי נמי פתוחי מפתח ליה. תנו רבנן: לא ילך אדם לבית האבל, ובידו לגין המתקשקש, ולא ימלאנו מים, מפני שמתעהו. ואם יש שם חבר־עיר, מתר. תנו רבנן: לא ימכר אדם לחברו סנדל של מתה בכלל של חיה שחוטה, מפני שני דברים: אחד, מפני שמתעהו, ואחד, מפני הסכנה. ולא ישגר אדם לחברו חבית של יין, ושמן צף על פיה. ומעשה באחד ששגר לחברו חבית של יין ושמן צף על פיה, והלך וזמן עליה אורחים ונכנס ומצאה שהיא של יין, וחנק את עצמו. ואין האורחין רשאין לתן ממה שלפניהם לבנו ולבתו של בעל הבית, אלא אם כן נטלו רשות מבעל הבית. ומעשה באחד שזמן שלשה אורחין בשני בצרת, ולא היה לו להניח לפניהם אלא כשלש ביצים. בא בנו של בעל הבית, נטל אחד מהם חלקו ונתנו לו, וכן שנים, וכן שלש. בא אביו של תינוק, מצאו שעוזק אחד בפיו ושנים בידיו, חבטו בקרקע ומת, כיון שראתה אמו, עלתה לגג ונפלה ומתה. אף הוא עלה לגג ונפל ומת. אמר רבי אליעזר בן יעקב: על דבר זה נהרגו שלש נפשות מישראל, מאי קמשמע לן? דכולה רבי אליעזר בן יעקב היא.
מר זוטרא בריה דרב נחמן הוה קאזל מסיכרא לבי מחוזא, ורבא ורב ספרא הוו קא אתו לסיכרא, פגעו אהדדי, הוא סבר לאפיה הוא דקאתו, אמר להו: למה להו לרבנן דטרחו ואתו כולי האי? אמר ליה רב ספרא: אנן לא הוו ידעינן דקאתי מר, אי הוו ידעינן, טפי הוה טרחינן. אמר ליה רבא: מאי טעמא אמרת ליה הכי, דאחלישתיה לדעתיה? אמר ליה: והא קא מטעינן ליה? איהו הוא דקא מטעי נפשיה.
מט רב הוה קאזיל לבי רב חנן  חתניה, חזי מברא דקאתי לאפיה, אמר: מברא קאתי לאפאי, יומא טבא לגו. אזל קם אבבא, אודיק בבזעא דדשא, חזיה חיותא דתליא, טרף אבבא, נפוק אתו כולי עלמא לאפיה, אתא טבחא נמי, לא עלים רב עיניה מיניה. אמר להו: אכו השתא, ספיתו להו איסורא לבני ברתי, לא אכל רב מההוא בשרא. מאי טעמא? אי משום איעלומי, הא לא איעלים? אלא דנחיש, והאמר רב: כל נחש שאינו כאליעזר עבד אברהם וכיונתן בן שאול, אינו נחש. אלא סעודת רשות הואי, ורב לא מיתהני מסעודת הרשות. רב בדיק במברא, ושמואל בדיק בספרא, רבי יוחנן בדיק בינוקא. כולהו שני דרב הוה כתב ליה רבי יוחנן: לקדם רבנו שבבבל, כי נח נפשיה, הוה כתב לשמואל: לקדם חברנו שבבבל. אמר: לא ידע לי מידי, דרביה אנא. כתב, שדר ליה עבורא דשיתין שני. אמר: השתא חושבנא בעלמא ידע. כתב, שדר ליה תליסר גמלי ספיקי טריפתא. אמר: אית לי רב בבבל, איזיל אחזייה, אמר ליה לינוקא: פסק לי פסוקיך! אמר ליה:  "ושמואל מת", אמר: שמע מינה, נח נפשיה דשמואל, ולא היא, לא שכיב שמואל, אלא כי היכי דלא ליטרח רבי יוחנן. תניא: רבי שמעון בן אלעזר אומר: בית, תינוק ואשה, אף על פי שאין נחש, יש סימן. אמר רבי אלעזר: והוא דאיתחזק תלתא זימני, דכתיב:  "יוסף איננו, ושמעון איננו, ואת בנימן תקחו".
אמר רבא: מרישא הוה אמינא: סימנא עדיף מטביעות עינא, דהא מהדרינן אבידתא בסימנא, ולא מהדרינן בטביעות עינא, השתא דשמעתינהו להני שמעתתא, אמינא: טביעות עינא עדיפא, דאי לא תימא הכי, היאך סומא מתר באשתו? ובני אדם מתרים בנשותיהם בלילה? אלא בטביעות עינא דקלא, הכי נמי בטביעות עינא. אמר רבי יצחק בריה דרב משרשיא: תדע, דאלו אתו בי תרי ואמרי: פלניא, דהאי סימניה [והאי סימניה], קטל נפשא, לא קטלינן ליה, ואלו אמרי: אית לן טביעות עינא בגויה, קטלינן ליה.
[פסקא. גיד הנשה נוהג בטהורה ואינו נוהג בטמאה. רבי יהודה אומר: אף בטמאה]. אמר רבי יהודה: והלא מבני יעקב [נאסר גיד הנשה? ועדין בהמה טמאה מתרת להן וכו']. תניא, אמרו לו לרבי יהודה: וכי נאמר:  "על כן לא יאכלו בני יעקב", והלא לא נאמר אלא 'בני ישראל', ולא נקראו 'בני ישראל' עד סיני! אלא בסיני נאמר, אלא שנכתב במקומו, לידע מאיזה טעם נאסר להם. מתיב רבא:  "וישאו בני ישראל את יעקב אביהם". לאחר מעשה. אמר ליה רב אחא בריה דרבא לרב אשי: מהאי שעתא ליתסר? אמר ליה: וכי תורה פעמים פעמים נתנה? ההוא שעתא לאו שעת מעשה הואי, ולא שעת מתן תורה הואי.