וידבר אלהים אל משה ויאמר אליו אני ה', וארא אל אברהם וגו' . זש"ה שמעה עמי ואדברה ישראל ואעידה בך וגו' . אמר ר' יוסי ב"ר סימון עד שלא עמדתם על הר סיני וקיבלתם את תורתי, ישראל הייתם נקראים, כשם שאומות העולם נקראים סבתכא ורעמה, אבל כשעמדתם על הר סיני, וקבלתם את תורתי נקראתם עמי, שנאמר שמעה עמי ואדברה.  
ד"א שמעה עמי ואדברה. אמר ר' פנחס הכהן בר חמא שמעה עמי שיהא לי פתחון פה להשיב לאומות העולם, ישראל ואעידה בך, ר' יוסי אומר אלהים אני, דיין אני, פטרונך אני, , ר' יהודה הלוי בר' שלום אומר בשפטים הוא מדבר אמר להם, בשביל שקראתי אתכם אלהים, שנאמר אלהים לא תקלל , אלא היו יודעים שאני על גביכם אלהים אלהיך אנכי , א"ר פנחס הכהן בר חמא שמעה עמי שיהא לי פתחון פה להשיב לאומות העולם, ישראל ואעידה בך, ר' יוסי אומר אלהים אני, דיין אני, פטרונך אני, , ר' יהודה הלוי בר' שלום אומר בשפטים הוא מדבר, אמר להם, בשביל שקראתי אתכם אלהים, שנאמר אלהים לא תקלל , אלא היו יודעים שאני על גביכם אלהים אלהיך אנכי , א"ר פנחס הכהן בר חמא אמר הקב"ה למשה בשביל שקראתי אותך אלים, שנאמר ראה נתתיך אלהים לפרעה , אלהים אלהיך אנכי, ולכך נאמר וידבר אלהים אל משה ויאמר אליו אני ה'.