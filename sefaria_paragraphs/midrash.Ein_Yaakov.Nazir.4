נזיר פרק ד - תנו רבנן: "אישה הפרם וה' יסלח לה".  באשה שהפר לה בעלה והיא לא ידעה הכתוב מדבר, שהיא צריכה כפרה וסליחה. וכשהיה מגיע רבי עקיבא אצל פסוק זה היה בוכה. ומה מי שנתכון לעלות בידו בשר חזיר ועלה בידו בשר טלה, טעון כפרה וסליחה, המתכון לעלות בידו בשר חזיר ועלה בידו בשר חזיר, על אחת כמה וכמה! כיוצא בדבר אתה אומר:  "ולא ידע ואשם ונשא עונו", ומה מי שנתכון לעלות בידו בשר טלה, ועלה בידו בשר חזיר, [כגון חתיכה, ספק של שמן ספק של חלב], אמר קרא: "ונשא עונו", מי שנתכון לעלות בידו בשר חזיר ועלה בידו בשר חזיר, על אחת כמה וכמה! איסי בן יהודה אומר: "ולא ידע ואשם ונשא עונו", ומה מי שנתכון לעלות בידו בשר טלה ועלה בידו בשר חזיר, כגון: שתי חתיכות, אחת של חלב ואחת של שמן, "ונשא עונו". המתכון לעלות בידו בשר חזיר, ועלה בידו בשר חזיר, על אחת כמה וכמה! על דבר זה ידוו הדוויים.
ג אמר רבה בר בר חנה, אמר רבי יוחנן: מאי דכתיב:  "כי ישרים דרכי ה' וצדקים ילכו בם, ופשעים יכשלו בם"? משל לשני בני אדם שצלו את פסחיהם, אחד אכלו לשם מצוה, ואחד אכלו לשם אכילה גסה. זה שאכלו לשם מצוה: "צדקים ילכו בם", וזה שאכלו לשם אכילה גסה: "ופשעים יכשלו בם". אמר ליה רבי לוי: האי, 'רשע' קרית ליה? נהי דלא קא עביד מצוה מן המבחר, פסח מיהת הוא דקא עביד! אלא, משל לשני בני אדם, זה אשתו ואחותו עמה בבית, וזה אשתו ואחותו עמה בבית. לאחד נזדמנה לו אשתו, ולאחד נזדמנה לו אחותו. זה שנזדמנה לו אשתו: "צדקים ילכו בם", וזה שנזדמנה לו אחותו: "ופשעים יכשלו בם". מי דמי? אנן, חדא דרך קאמרינן, הכא שתי דרכים. אלא, משל ללוט ושתי בנותיו, הן שנתכונו לשם מצוה:  "וצדקים ילכו בם". הוא שנתכון לשם עברה: "ופשעים יכשלו בם". ודלמא הוא נמי לשם מצוה איכוון? אמר רבי יוחנן: כל הפסוק כלו על שם עברה נאמר:  "וישא לוט",  "ותשא אשת אדניו את עיניה".  "את עיניו".  "ויאמר שמשון אל אביו: אותה קח לי כי היא ישרה בעיני". 'וירא',  "וירא אתה שכם בן חמור". "את כל ככר הירדן".  "כי בעד אשה זונה עד ככר לחם". "כי כלה משקה",  "אלכה אחרי מאהבי נתני לחמי ומימי, צמרי ופשתי, שמני ושקויי". והא מינס אניס? תנא משום רבי יוסי בן [רב] חוני: למה נקוד על וא"ו ש"ובקומה" של בכירה? לומר: שבשכבה לא ידע, הא בקומה ידע. ומאי הוה ליה למעבד, מאי דהוה הוה? נפקא מינה, דלפניאאחרינא לא איבעי ליה למשתי חמרא.
ד דרש רבא: מאי דכתיב:  "אח נפשע מקרית עז, ומדינים כבריח ארמון", "אח נפשע מקרית עז", זה לוט, שפרש מאברהם. "ומדינים כבריח ארמון", שהטיל מדיניםבינו ובין ישראל כבריח ארמון, שנאמר:  "לא יבא עמוני ומואבי בקהל ה'". דרש רבא ואיתימא רבי יצחק: מאי דכתיב:  "לתאוה יבקש נפרד בכל תושיה יתגלע"? "לתאוה יבקש נפרד", זה לוט. "בכל תושיה יתגלע", שנתגלה קלונו בבתי כנסיות ובבתי מדרשות, דתנן: עמוני ומואבי אסורין ואסורן אסור עולם. אמר עולא: תמר זנתה, זמרי זנה; תמר זנתה, יצאו ממנה מלכים ונביאים. זמרי זנה, נפלו [עליו] כמה רבבות מישראל.
ה אמר רב נחמן בר יצחק: גדולה עברה לשמה ממצוה שלא לשמה. איני? והא אמר רב יהודה, [אמר רב]: לעולם יעסק אדם בתורה ובמצוות אפלו שלא לשמן, שמתוך שלא לשמה בא לשמה. אלא אימא: כמצוה שלא לשמה. דכתיב:  "תברך מנשים יעל אשת חבר הקיני, מנשים באהל תברך". מאן אינון "נשים באהל"? שרה, רבקה, רחל ולאה. אמר רבי יוחנן: שבע בעילות בעל אותו רשע באותה שעה, שנאמר: [ "בין רגליה כרע נפל שכב" וגו'. והא קא מתהניא מבעילה דיליה? אמר רבי יוחנן: כל טובתן של רשעים אינה אלא רעה אצל צדיקים, שנאמר:  "השמר לך מדבר עם יעקב מטוב עד רע". בשלמא 'רע', שפיר! אלא 'טוב', אמאי לא? אלא לאו שמע מינה: טובתו, רעה היא, שמע מינה]. גופא, אמר רב יהודה, אמר רב: לעולם יעסק אדם בתורה ובמצוות אפלו שלא לשמה, שמתוך שלא לשמה בא לשמה. שבשכר ארבעים ושנים קרבנות שהקריב בלק,  זכה ויצתה ממנו רות. דאמר רבי יוסי בר חנינא: רות, בת בנו של עגלון  מלך מואב [היתה]. אמר רבי חיא בר אבא, אמר רבי יוחנן: מנין שאין הקדוש ברוך הוא מקפח אפלו שכר שיחה נאה?  דאלו בכירה, דקרייה 'מואב', אמר ליה רחמנא למשה:  "אל תצר את מואב ואל תתגר בם מלחמה", מלחמה הוא דלא, הא צעורי צערינהו. ואלו צעירה, דקרייה 'בן עמי', אמר ליה:  "אל תצרם ואל תתגר בם", כלל, אפלו צעורי לא! אמר רבי חיא בר אבין, אמר רבי יהושע בן קרחה: לעולם יקדים אדם לדבר מצוה, שבשכר לילה אחת שקדמה בכירה לצעירה זכתה וקדמתה ארבעה דורות [בישראל] למלכות.