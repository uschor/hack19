זבחים פרק יב - כג אמר רבי  [אלעזר], אמר רבי חנינא: לא נתכהן פינחס, עד שהרגו לזמרי, דכתיב:  "והיתה לו ולזרעו אחריו ברית כהנת עולם". רב אשי אמר: עד ששם שלום בין השבטים, שנאמר:  "וישמע פינחס הכהן" וגו'. ולרב אשי, הא כתיב נמי: "והיתה לו ולזרעו"? כי כתיב ההוא, בברכה כתיב. ולרבי חנינא נמי, הא כתיב: "וישמע פינחס הכהן"? ההוא ליחס זרעו אחריו.
אמר רב: משה רבנו, כהן גדול וחולק בקדשי שמים היה, שנאמר:  "מאיל המלואים למשה היה למנה". מיתיבי: והלא פינחס היה עמהם, ואם איתא, לימא: והלא משה רבנו היה עמהם? דלמא שאני משה, דטריד בשכינה, דאמר מר: משה, בהשכמה עלה ובהשכמה ירד.
מיתיבי: מרים, מי הסגירה? אם תאמר: משה הסגירה, משה זר הוא, ואין זר רואה את הנגעים? ואם תאמר: אהרן הסגירה, אהרן קרוב הוא, ואין קרוב רואה את הנגעים. אלא כבוד [גדול] חלק לה הקדוש ברוך הוא למרים באותה שעה, אני כהן, ואני מסגירה, אני חולטה, ואני פוטרה. קתני מיהת: משה זר, ואין זר רואה את הנגעים. אמר רב נחמן בר יצחק: שאני מראות נגעים, ד"אהרן ובניו" כתובים בפרשה. מיתיבי: חמש שמחות היתה אלישבע יתרה על בנות ישראל: יבמה, מלך, אישה, כהן גדול, בנה, סגן, בן בנה, משוח מלחמה. ואחיה, נשיא שבט, ואבלה על שני בניה. קתני מיהת: יבמה מלך, [מלך] אין, כהן גדול לא? אימא: אף מלך.
כד  "ויחר אף ה' במשה", רבי יהושע בן קרחה אומר: כל חרון־אף שבתורה, נאמר בו רשם, וזה לא נאמר בו רשם. רבי שמעון בן יוחאי אומר: אף זה נאמר בו רשם, שנאמר:  "הלא אהרן אחיך הלוי", והלא כהן  הוא! הכי קאמר: אני אמרתי: אתה כהן והוא לוי, ועכשיו הוא כהן ואתה לוי. וחכמים אומרים: לא נתכהן משה אלא שבעת ימי המלואים בלבד. ויש אומרים: לא פסקה כהנה אלא מזרעו של משה. שנאמר:  "ומשה איש האלהים, בניו יקראו על שבט הלוי". ואומר:  "משה ואהרן בכהניו ושמואל בקראי שמו", מאי 'ואומר'? וכי תימא: קרא לדורות הוא דכתיב, ואומר: "משה ואהרן [בכהניו"]. וכל חרון אף שבתורה, נאמר בו רשם? והכתיב:  "ויצא מעם פרעה בחרי־אף", ולא אמר ליה ולא מידי. אמר ריש לקיש: סטרו ויצא. ומי אמר ריש לקיש הכי? והכתיב:  "ונצבת לקראתו על שפת היאור". ואמר ריש לקיש: מלך הוא, והסבר לו פנים. ורבי יוחנן אמר: רשע  [הוא], והעז פניך בו. איפוך. אמר רבי ינאי: לעולם תהא אימת מלכות עליך, דכתיב:  "וירדו כל עבדיך אלה אלי". ואלו לדידיה לא קאמר ליה. רבי יוחנן אמר: מהכא:  "ויד ה' היתה אל אליהו וישנס מתניו, וירץ לפני אחאב". אמר עולא: בקש משה  מלכות, ולא נתנו לו, דכתיב:  "אל תקרב הלם", ואין 'הלם' אלא  מלכות, שנאמר:  "מי אנכי ה' אלהים? ומי ביתי? כי הביאתני עד הלם"? [מתיב רבא: רבי יוסי אומר: יבמה, מלך. אמר רבא: לו ולזרעו קאמר], וכל היכא דכתיב: 'הלם'  [לדורות] הוא? והא גבי שאול, דכתיב:  "הבא [עוד] הלם איש", הוא אין, זרעו לא. אי בעית אימא: הא הוה איש בשת. ואי בעית אימא: שאני שאול, דאפלו בגויה לא קימא, כדרבי אלעזר אמר רבי חנינא, דאמר רבי אלעזר, אמר רבי חנינא: בשעה שפוסקין גדלה לאדם, פוסקין לו ולזרעו  עד סוף כל הדורות, שנאמר:  "לא יגרע מצדיק עיניו ואת מלכים לכסא, וישיבם לנצח ויגבהו". ואם הגיס דעתו, הקדוש ברוך הוא משפילו, שנאמר:  "ואם אסורים בזקים ילכדון בחבלי עני".