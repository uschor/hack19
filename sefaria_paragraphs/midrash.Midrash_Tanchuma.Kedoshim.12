דבר אחר, כי תבאו אל הארץ. זה שאמר הכתוב: ואנכי אמרתי איך אשיתך בבנים ואתן לך ארץ חמדה . משל למה הדבר דומה. למלך שהיו לו פילגשים והיו לו בנים הרבה, והיה לו בן מן מטרונה אחת והוא מחבבו יותר מדאי. נתן המלך לכל בני הפילגשים שדות וכרמים, ואחר כך נתן לבנו פרדס אחד שממנו היו כל קלארין שלו עולה. שלח הבן ואמר לאביו, לבני הפילגשים נתת שדות וכרמים, ולי נתת פרדס אחד בלבד. אמר ליה אביו, חייך, כל קלארין שלי מן הפרדס הזה הוא עולה, ולפי שאני מחבבך יותר מאחיך, לפיכך נתתי אותו לך. כך הקדוש ברוך הוא, ברא אמות העולם, כמו שנאמר: ששים המה מלכות ושמנים פילגשים ועלמות אין מספר , אלו האמות. אחת היא יונתי תמתי , זו כנסת ישראל. וחלק הקדוש ברוך הוא לאמות העולם שדות וכרמים, שנאמר: בהנחל עליון גוים . ונתן להם לישראל ארץ ישראל שהיא קלארין של הקדוש ברוך הוא, קרבנות ממנה, לחם הפנים ממנה, הבכורים ממנה, כל הטובות שבעולם ממנה. כל כך למה. שהפריש בין בנה של מטרונה מבני הפילגשים, שנאמר: ואנכי אמרתי איך אשיתך בבנים . אהבה גדולה היתה בין הקדוש ברוך הוא לישראל, והיאך הכניסו השנאה. אמר הקדוש ברוך הוא, איך אשיתך בבנים. ואין הלשון הזה אלא לשון שנאה, שנאמר: ואיבה אשית . דבר אחר, איך אשיתך. אמר להם הקדוש ברוך הוא לישראל, אני הייתי מלמד עליכם סניגוריא, והיאך עשיתם אותי לקטרג עליכם. ואין הלשון הזה אלא לשון קטגור, שנאמר: אם כפר יושת עליו . 