ד"א נטה ידך על השמים. מהיכן היה החשך, ר' יהודה ור' נחמיה, ר' יהודה אומר מחושך של מעלה, שנאמר ישת חשך סתרו , ר' נחמיה אומר מחושך של גיהנם, שנאמר ארץ עיפתה כמו אופל . אמר ר' יהושע בן לוי בשלשה מקומות שמענו שאדם משמיע תלמודו סמוך למיתתו, שנאמר להודיעך קושט אמרי אמת להשיב אמרים אמת לשולחך , וכן שלמה אמר סוף דבר הכל נשמע וגו' , מהו צלמות ולא סדרים , כיון שאדם בצילה של מיתה, הוא סודר תלמודו. ר' תנחומא בר אבא  כין שהוא בא להסתלק, מלאכי השרת אומרים לו תנו עז לאלהים וגו' , וכן הוא אומר כה אמר ה'  ביום רדתי שאולה וגו' , הוי ארץ עיפתה כמו אופל וגו'. ר' יהודה אומר במה הרשעים מתכסין כשיורדין לשאול, בחושך, חזקיה אמר גיגית זו במה מכסין אותה בכלי חרש מינה וביה, כשם שהיא של חרש, כך אין מכסין אותה אלא בחרש, כך הרשעים מה כתיב בהם והיה במחשך מעשיהם וגו' , ולפיכך הקב"ה מורידן לשאל שהיא חשיכה, ומכסה עליהם את התהום שהוא חושך, שנאמר וחושך על פני תהום , הוי אותו החושך שהוא בא על המצרים, מתוך גיהנם באט. וכמה היה אותו החושך, רבותינו אמרו כדינר עבה גורדיצן  וימש חושך.