ויהי אחר הדברים האלה חטאו , : מכל פשעי הצילני חרפת נבל אל תשימני, רבי חמא בר חנינא ורבי שמואל בר נחמן, רבי חמא בר חנינא אמר לא היו ראויין אמות העולם שיהיה בהם דוויים וסכופין, ולמה יש בהם דוויים וסכופין, אלא שלא יהיו מונים את ישראל ואומרין להם אמה של דוויים וסכופין אתם, על שם חרפת נבל אל תשימני. ורבי שמואל בר נחמן אמר לא היו אמות העולם ראויים שיהיה בהם מעלה חטטים, ולמה יש בהם מעלה חטטים, אלא שלא יהיו מונין את ישראל ואומרים להם לא אמה של מצרעים אתם, על שם חרפת נבל אל תשימני. דבר אחר, מכל פשעי הצילני וגו', זה יוסף, לפי שכתוב בו : ותקרא לאנשי ביתה וגו', נתנה אותו בפיהם של כלם, אמר הקדוש ברוך הוא מוטב שיפנו אלו באלו ואל יפנו לצדיק הזה, הדא הוא דכתיב: ויהי אחר הדברים האלה חטאו וגו'. 
רבנן אמרי שר המשקים זבוב נמצא בתוך פילי פוטירין שלו, שר האופים צרור נמצא בתוך גלוסקין שלו, הדא הוא דכתיב : חטאו משקה מלך מצרים והאפה לאדניהם, בתשמיש אדוניהם. רבי אביתר אמר בקשו להזדוג לבתו של מלך, נאמר כאן חטאו, ונאמר להלן : ואיך אעשה וגו' וחטאתי לאלהים. 
רבי יודא בר סימון ורבי חנין בשם רבי יוחנן, כתיב : לכו חזו מפעלות ה' וגו', הקציף הקדוש ברוך הוא אדונים על עבדיהם לתן גדלה לצדיקים, : פרעה קצף על עבדיו, לתן גדלה ליוסף. עבדים על אדוניהם, לתן גדלה לצדיק, : קצף בגתן ותרש, לתן גדלה למרדכי. רבי יודן הוה משתעי אלין עובדיא דבגתן ותרש, רב אמר קונדא מכירין נתנו בתוך מנעליהם. רבי חנין אמר מנגנין עשו לו לחנקו. שמואל אמר חכינא עשו לו בתוך ספלו. : ויבקש הדבר וימצא, רבנן אמרו זבוב נתנו בתוך פילי פוטירין שלו, מיד ויבקש הדבר וימצא. 
ויתן אתם במשמר, ויפקד שר הטבחים, ויחלמו חלום שניהם וגו' , רבי חיא בר אבא אמר חלמא ופתרוניה דחלם חבריה. : ויבא אליהם יוסף, : ויאמרו חלום חלמנו וגו' : הלוא לאלהים פתרנים, תלה את הגדלה בבעליה. 
ויספר שר המשקים , והנה גפן לפני, אלו ישראל, שנאמר : גפן ממצרים תסיע. : ובגפן שלשה שריגם, משה אהרן ומרים. : הוא כפרחת, הפריחה גאלתן של ישראל. : עלתה נצה, הנצה גאלתן של ישראל. : הבשילו אשכלתיה ענבים, גפן שהפריחה מיד הנצה, ענבים שהנצו מיד בשלו. : וכוס פרעה בידי, מכאן קבעו חכמים ארבע כוסות של לילי פסח. אמר רב הונא בשם רבי בניה כנגד ארבע גאלות שנאמרו במצרים : והוצאתי, והצלתי, וגאלתי, : ולקחתי. רבי שמואל בר נחמן אמר כנגד ארבע כוסות שנאמרו כאן : וכוס פרעה בידי וגו' ונתת כוס פרעה וגו'. רבי לוי אמר כנגד ארבע מלכיות. רבי יהושע בן לוי אמר כנגד ארבע כוסות של תרעלה שהקדוש ברוך הוא משקה את עובדי כוכבים, הדא הוא דכתיב : כי כה אמר ה' אלהי ישראל אלי קח את כוס היין החמה. : כוס זהב בבל ביד ה' וגו'. : ימטר על רשעים וגו', וכנגדן הקדוש ברוך הוא משקה את ישראל ארבע כוסות של ישועה לעתיד לבוא, שנאמר : ה' מנת חלקי וגו', : כוס ישועות אשא, : תערך לפני שלחן נגד צררי דשנת בשמן ראשי כוסי רויה. כוס ישועות, כוס ישועה אין כתיב כאן אלא כוס ישועות, אחד לימות המשיח ואחד לימות גוג. אמר לו את בשרתני בשורה טובה אף אני אבשרך בשורה טובה, : בעוד שלשת ימים וגו', : כי אם זכרתני אתך : כי גנב גנבתי, אמר רב אחא מכאן שנגנב שתי פעמים, : וגם פה לא עשיתי וגו'. 
וירא שר האפים , אמר רב חמא ארבעה הם שפתחו באף ואבדו באף. : והנה שלשה סלי חרי, אלו שלשה מלכיות הראשונות, : ובסל העליון, זו מלכות הרביעית שהיא מכתבת טרימוסיאה מכל אמות העולם. : והעוף אכל אתם, ומשאכל את העליון אחר כך אכל את התחתון. אמר לו את בשרתני בשורה רעה אף אני מבשרך בשורה רעה, : בעוד שלשת ימים וגו'. : ויהי ביום השלישי, יום גנוסיאה של פרעה, ויעש משתה וגו' וישב את שר המשקים וגו' ואת שר האפים, אירע לזה מה שנאמר לו ולזה מה שנאמר לו. 
ולא זכר שר המשקים וגו' , כל היום היה מתנה תנאים ומלאך בא והופכן, וקושר קשרים, ומלאך בא ומתירן. אמר לו הקדוש ברוך הוא את שוכחו ואני לא אשכחהו, הדא הוא דכתיב: ולא זכר שר המשקים. דבר אחר, שר המשקים שכחך ואני לא אשכחך. מי היה מחכה לאברהם ושרה שהיו זקנים שיולד להם בן, מי מחכה ליעקב שעבר במקלו הירדן שיפרץ ויעשיר, מי היה מחכה ליוסף שעברו עליו כל הצרות האלו שיהיה מלך, מי היה מחכה למשה שהשלך ליאור שיהיה כמו שנהיה, מי מחכה לרות שהיתה גרה שחזרה למלכות ישראל, מי מחכה לדוד שיהיה מלך עד סוף הדורות, מי מחכה ליהויכין שיצא מבית האסורים, מי מחכה לחנניה מישאל ועזריה שיצאו מתוך האש, מי מחכה לישראל בימי המן שיצילם הקדוש ברוך הוא, מי מחכה לגליות שיהיו לשם ולתהלה, מי מחכה לסכת דוד הנופלת שיקימנה הקדוש ברוך הוא, שנאמר : ביום ההוא אקים את סכת דויד, שיהיו כל העולם אגדה אחת, שנאמר : כי אז אהפך אל עמים שפה ברורה לקרא כלם בשם ה' לעבדו שכם אחד. 