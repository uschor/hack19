חולין פרק יא - 
ראשית הגז פרק אחד עשר
כי סליק איסי בר היני אשכחיה לד' יוחנן דקא מתני ליה לבריה רחלים א"ל אתניה רחלות א"ל כדכתיב רחלים מאתים א"ל לשון תורה לעצמה לשון חכמים לעצמן א"ל מאן ריש סדרא בבבל א"ל אבא אריכא א"ל אבא אריכא קרית ליה נהירנא כד הוה יתיבנה אחרי י"ז שורן אחוריה דרב קמיה דרבי ונפקי זקוקין דנורא מפומיה דרב לפומיה דר' ומפומיה דרבי לפומיה דרב ולית אנא ידע מה הן אומרין ואתה אבא אריכא קרית ליה: