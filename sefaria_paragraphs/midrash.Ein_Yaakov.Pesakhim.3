פסחים פרק ג אלו עוברין - יב תניא, רבי שמעון  אומר: כל סעודה שאינה של מצוה, אין תלמיד חכם רשאי להנות ממנה, כגון מאי? אמר רבי יוחנן: כגון בת כהן לישראל, ובת תלמיד חכם לעם־הארץ. דאמר רבי יוחנן: בת כהן לישראל,  אין זווגן עולה יפה. מאי היא? אמר רב חסדא: או אלמנה, או גרושה, או זרע אין לה. במתניתא תנא: או קוברה, או קוברתו, או מביאתו לידי עניות. איני, והאמר רבי יוחנן: הרוצה שיתעשר, ידבק בזרעו של אהרן, כל שכן שתורה וכהנה מעשרתו. לא קשיא, הא בתלמיד חכם, הא בעם הארץ.  [רבי יהושע] נסיב כהנתא, חלש. אמר: לא ניחא ליה לאהרן דאדבק בזרעיה, דהוה ליה חתנא כי אנא.  רב אידי בר אבין נסיב כהנתא, והוו ליה תרי בני סמיכי.  רב ששת בריה דרב אידי, ורב יהושע בריה דרב אידי. 
אמר רב פפא: אי לא דנסיבנא כהנתא, לא איעתרי. אמר רב כהנא: אי לא דנסיבנא כהנתא לא גלאי. אמרו ליה: והא למקום תורה גלית? לא גלאי כדגלו אינשי. אמר רבי יצחק: כל הנהנה מסעודת הרשות, לסוף גולה, שנאמר:  "ואוכלים כרים מצאן, ועגלים מתוך מרבק", וכתיב בתריה:  "לכן עתה יגלו בראש גלים". תנו רבנן: כל תלמיד חכם המרבה סעודתו בכל מקום, לסוף מחריב את ביתו, ומאלמן את אשתו, ומיתם את גוזליו, ותלמודו משתכח ממנו, ומחלוקות רבות באות עליו, ודבריו אינן נשמעים, ומחלל שם שמים ושם אביו ושם רבו, וגורם שם רע לו ולבנו ולבן בנו, עד סוף כל הדורות. מאי היא? אמר אביי: קרו ליה: "בר מיחם תנורי". רבא אמר: "בר מרקד בי כובי". רב פפא אמר: "בר מלחך פנכי". רב  [שמעיה] אמר: "בר מך רבע".
יג תנו רבנן: לעולם ימכר אדם כל מה שיש לו, וישא בת תלמיד חכם, שאם מת או גולה, מבטח לו שבניו תלמידי חכמים. ולא ישא בת עם־הארץ, שאם מת או גולה, בניו עמי־הארץ. תנו רבנן: לעולם ימכר אדם כל מה שיש לו [וישא בת תלמיד חכם], וישיא בתו לתלמיד חכם, משל לענבי הגפן בענבי הגפן, דבר נאה ומתקבל. ולא לעם הארץ, משל לענבי הגפן בענבי הסנה, דבר מכערואינו מתקבל. תנו רבנן: לעולם ימכר אדם כל מה שיש לו, וישא בת תלמיד חכם. לא מצא בת תלמיד חכם, ישא בת גדולי הדור. לא מצא [בת גדולי הדור], ישא בת ראשי כנסיות, לא מצא [בת ראשי כנסיות], ישא בת גבאי צדקה, לא מצא [בת גבאי צדקה], ישא בת מלמדי תינוקות, ולא ישא בת עמי הארץ, מפני שהם שקץ ונשותיהם שרץ, ועל בנותיהם הוא אומר:  "ארור שכב עם כל בהמה". תניא, רבי אומר: עם הארץ אסור לאכל בשר, שנאמר:  "זאת תורת הבהמה והעוף", כל העוסק בתורה מתר לאכל בשר בהמה ועוף, וכל שאינו עוסק בתורה, אסור.
יד תניא, אמר רבי עקיבא: כשהייתי עם־הארץ, אמרתי: "מי יתן לי תלמיד חכם ואנשכנו כחמור". אמרו לו תלמידיו: רבי, אמר: 'ככלב'. אמר להם: זה נושך ושובר העצם, וזה נושך ואינו שובר העצם. תניא, היה רבי מאיר אומר: כל המשיא בתו לעם־הארץ, כאלו כופתה ונותנה לפני ארי: מה ארי דורס ואוכל ואין לו בשת פנים, אף עם הארץ מכה ובועל ואין לו בשת פנים. תניא, רבי אליעזר  אומר: אלמלא צריכין אנו להם למשא ומתן, היו הורגים אותנו. תני רבי חיא: כל העוסק בתורה בפני עם־הארץ, כאלו בועל ארוסתו בפניו, שנאמר:  "תורה צוה לנו משה מורשה", אל תקרי 'מורשה' אלא 'מארסה'. וגדולה שנאה, ששונאין עמי־הארץ את חכמים, יותר משנאה ששונאין עובדי כוכבים את ישראל, ונשותיהן יותר מהם. תנא: שנה ופרש  יותר מכלן. 
טו  "והיה ביום ההוא לא יהיה אור יקרות וקפאון", מאי "אור יקרות וקפאון"? אמר רבי אלעזר: זה אור שיקר בעולם הזה, וקפוי הוא לעולם הבא. רבי  [יוחנן] אומר: אלו נגעים ואהלות, שיקרות הן בעולם הזה וקפויות הן לעולם הבא. רבי  [יהושע בן לוי] אמר: אלו בני אדם שהם יקרים בעולם הזה, וקפויין הם לעולם הבא. כי הא דרב יוסף בריה דרבי יהושע בן לוי, איחלש ואתנגיד. [כי הדר], אמר ליה אבוה: מאי חזית? אמר ליה: עולם הפוך ראיתי, עליונים למטה ותחתונים למעלה. אמר ליה: בני, עולם ברור ראית! ואנן, היכי חזיתינן תמן? אמר ליה: כי היכי דחשבינן הכא, חשבינן התם. ושמעתי שהיו אומרים: "אשרי מי שבא לכאן ותלמודו בידו", ושמעתי שהיו אומרים: "אשרי הרוגי מלכות שאין כל בריה יכולה לעמד במחצתן". מאי נינהו? אילימא רבי עקיבא וחבריו, משום דהרוגי מלכות ותו לא?! אלא הרוגי לד.
טז  "ביום ההוא יהיה על מצלות הסוס קדש לה'", מאי "על מצלות"? אמר רבי יהושע בן לוי: עתיד הקדוש ברוך הוא להוסיף על ירושלים עד שעה שהסוס רץ ומצל. רבי אלעזר אומר: כל מצלות שתולין לו לסוס בין עיניו יהיה קדש לה'. רבי יוחנן אומר: כל בזה שבזזו ישראל עד שעה שהסוס רץ ומצל, יהיה קדש לה'. בשלמא למאן דאמר: "כל בזה", הינו דכתיב:  "והיה הסירות בבית ה' כמזרקים לפני המזבח", אלא למאן דאמר: הנך תרתי, מאי "והיה הסירות כמזרקים"? מלתא אחריתא קאמר, דמעתרו ישראל ומתנדבי ומיתו. בשלמא למאן דאמר: "כל בזה", הינו דכתיב:  "ולא יהיה כנעני עוד בבית ה' צבאות", אלא למאן דאמר: הנך תרתי, מאי "ולא יהיה כנעני עוד"? אמר רבי ירמיה, אמר רב אויא: "אין כאן עני". ו'כנעני', מנא לן דאיקרי 'תגר'? דכתיב:  "וירא שם יהודה בת איש כנעני", מאי 'כנעני'? אילימא כנען ממש, אפשר בא אברהם והזהיר את יצחק, בא יצחק והזהיר את יעקב, ואזיל יהודה ונסיב בת כנעני? אלא אמר ריש לקיש: בת גבר תגרא, כדכתיב:  "כנען בידו מאזני מרמה". ואי בעית אימא, מהכא:  "אשר סחריה שרים, כנעניה נכבדי ארץ".
יז  "והיה ה' למלך על כל הארץ ביום ההוא יהיה ה' אחד ושמו אחד", אטו  האידנא לאו אחד הוא?! אמר רבי אחא בר חנינא:  לא כעולם הזה העולם הבא, העולם הזה, על שמועות טובות אומר: ["ברוך] הטוב והמטיב", ועל שמועות רעות אומר: "ברוך דין האמת". אבל לעולם הבא, כלו "הטוב והמטיב". "ושמו אחד", [מאי 'אחד'?] אטו  [האידנא לאו שמו אחד הוא?! אמר רב נחמן בר יצחק: לא כהעולם הזה העולם הבא, העולם הזה נכתב ביו"ד ה"א ונקרא באל"ף דל"ת, [אבל] העולם הבא, [כלו אחד], נכתב ביו"ד ה"א ונקרא ביו"ד ה"א. סבר רבא למדרשיה בפירקא. אמר ליה ההוא סבא:'לעלם' כתיב! [רבי אבינא רמי, כתיב:]  "זה שמי לעלם", [וכתיב:] "וזה זכרי לדר דר". אמר רבי אבהו: אמר הקדוש ברוך הוא: לא כשאני נכתב אני נקרא, נכתב אני ביו"ד ה"א ונקרא [אני] באל"ף דל"ת.