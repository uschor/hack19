אמר ר' יהושע דסכנין בשם ר' לוי סימן מסר הקב"ה לאברהם שכל מה שאירע לו אירע לבניו, אברהם נבחר מכל בית אביו, אף ישראל נבחרו משבעים לשון, נאמר לאברהם לך לך, ונאמר לישראל ואמר אעלה אתכם וגו' , נאמר לאברהם ואברכה מברכיך , ואף לישראל יברכך ה' וישמאך , נ אמר לאברהם  ואגדלה שמך  ואף בישראל ומי גוי גדול וגו' , אברהם נקרא יחיד שנאמר  אחד היה אברהם  ואף ישראל ומי כעמך ישראל גוי אחד בארץ , מה אברהם כיון שבא לארץ היה רעב בארץ, אף ישראל כיון שישבו בארץ ישראל היה רעב, שנאמר והרעב כבד בארץ , מה אברהם על ידי רעב ירד למצרים, , אף ישראל, שנאמר וירדו אחי יוסף עשרה לשבור בר , מה אברהם כיון שירד למצרים נתגרו בו המצרים, אף ישראל, שנאמר הבה נתחכמה וגו' , מה אברהם נזדווגו לו ארבעה מלכים, אף ישראל עתידין האומות לעשות המוניה עליהם, שנאמר יתיצבו מלכי ארץ , מה אברהם יצא הקב"ה ונלחם לפניו והרג שונאיו, אף הקב"ה נלחם לישראל, לעתיד לבא הקב"ה יוצא ונלחם מלחמותיהם, שנאמר ויצא ה' ונלחם בגוים ההם כיום הלחמו ביום קרב .