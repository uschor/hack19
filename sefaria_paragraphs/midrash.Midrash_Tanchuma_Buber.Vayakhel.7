ויעש בצלאל את הארון . זש"ה פתח דבריך יאיר מבין פתיים , שאל ר' שמעון  את ר' שמואל בר   אתה בעל הגדה, אמור לי היאך ברא הקב"ה את העולם, א"ל הקב"ה כשבקש לבראות את העולם, נתעטף באור וברא את עולמו, שנאמר עוטה אור כשלמה , אח"כ נוטה שמים כיריעה , לכך פתח דבריך יאיר וגו'. אמר ר' יהודה למה הדבר דומה, למלך   לו פלטין ואותו מקום היה  חשך, מה עשה הדליק את הנרות, ואחר כך בנה פלטין, כך הקב"ה כשבנה העולם היה כולו חשך, מה עשה נתעטף באורה ובראו, הוי פתח דבריך יאיר וגו', מן הקב"ה למדו הצדיקים שיהו מתחילים באורה, כשאמר לו הקב"ה ועשו לי מקדש , אמר משה לבצלאל שיעשה משכן, מה פתח תחילה, מלאכת הארון, ויעש בצלאל את הארון.