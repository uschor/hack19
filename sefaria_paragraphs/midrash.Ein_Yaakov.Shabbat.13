שבת פרק יג האורג - עא תניא, רבי שמעון בן אלעזר אומר, משום [חילפא בר אגרא, שאמר משום] רבי יוחנן בן  [נורי]: המקרע בגדיו בחמתו, והמשבר כליו בחמתו, והמפזר מעותיו בחמתו, יהא בעיניך כעובד עבודת כוכבים ומזלות, שכך אמנותו של יצר הרע, היום אומר לו עשה כך, למחר אומר לו עשה כך, עד שאומר לו: עבד עבודת כוכבים ומזלות, והולך ועובד. אמר רבי אבין: מאי קראה?  "לא יהיה בך אל זר ולא תשתחוה לאל נכר". איזהו "אל־זר" שיש בגופו של אדם? הוי אומר: זה יצר הרע. ואי עבד למרמא אימתא אאנשי ביתיה, שרי. כי הא דרב יהודה, שליף מצבייתא, רב אחא בר יעקב, תבר מני תבירי. רב ששת, רמי ליה לאמתיה, מוניני ארישא. רבי אבא,  [תבר] נכתמא.
אמר  [רבי שמעון] בן פזי, אמר רבי יהושע בן לוי, משום בר קפרא: כל המוריד דמעות על אדם כשר, הקדוש ברוך הוא סופרן ומניחן בבית גנזיו, שנאמר:  "נדי ספרתה אתה שימה דמעתי בנאדך, הלא בספרתך". אמר רב יהודה, אמר רב: כל המתעצל בהספדו של חכם, ראוי לקברו בחייו, שנאמר:  "ויקברו אותו בגבול נחלתו בתמנת סרח [אשר] בהר אפרים מצפון להר געש". מלמד,  [שרגש] עליהן ההר להרגן. אמר רבי חיא בר אבא, אמר רבי יוחנן: כל המתעצל בהספדו של חכם, אינו מאריך ימים, מדה כנגד מדה, שנאמר: ישעיה כז) "בסאסאה בשלחה תריבנה". איתיביה רבי חיא בר אבא לרבי יוחנן:  "ויעבדו העם את ה' כל ימי יהושע, וכל ימי הזקנים אשר האריכו ימים אחרי יהושע". אמר ליה: בבלאי, ימים האריכו, שנים לא האריכו! אלא מעתה: דברים יא) "למען ירבו ימיכם וימי בניכם", ימים ולא שנים? ברכה שאני. ואמר רבי חיא בר אבא, אמר רבי יוחנן: אחד מן האחים שמת, ידאגו כל האחים כלן; אחד מבני חבורה שמת, תדאג כל החבורה כלה. אמרי לה: דמת גדול, ואמרי לה: דמת קטן. 
אמר רבה בר רב הונא: הכא, בצפור דרור עסקינן, לפי שאינה מקבלת מרות. תנא דבי רבי ישמעאל: למה נקרא 'צפור־דרור'? שדרה בבית כבשדה.