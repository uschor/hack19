ויבא אלהים אל בלעם. זה שאמר הכתוב: בחלום חזיון לילה בנפל תרדמה על אנשים וגו', אז יגלה אזן אנשים ובמסרם יחתם, להסיר אדם מעשה וגוה מגבר יכסה . מהו מגבר יכסה. העלים הקדוש ברוך הוא ממנו, שהליכתו מאבדתו מן העולם ומוליכתו לבר שחת. להשיב נפשו מני שחת לאור באור החיים , שיאבד נפשו מן העולם בהליכתו. שבשעה שהולך אדם לחטא, השטן מרקד לפניו עד שהוא עומד לגמר את העברה. כיון שעבר, חוזר ומודיעו. וכן הוא אומר, הולך אחריה פתאם כשור אל טבח יבא וגו', עד יפלח חץ כבדו וגו' , כך העלים הקדוש ברוך הוא מבלעם עד שהלך ואבד את נפשו. משיצא מכבודו והלך ואבד את נפשו וידע במה שהוא בו, התחיל לבקש על נפשו, לומר, תמת נפשי מות ישרים.