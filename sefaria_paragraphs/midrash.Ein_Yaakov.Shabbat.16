שבת פרק טז כל כתבי - משנה. כל כתבי הקדש מצילין אותן מן הדלקה, בין שקורין בהם, בין שאין קורין בהם. ואף על פי שכתובין בכל לשון, טעונין גניזה. ומפני מה אין קורין בהם? מפני בטול בית המדרש.
גמרא. אמר רבי יוסי: מעשה באבא חלפתא, שהלך אצל רבן גמליאל ברבי, לטבריא, ומצאו שהיה יושב על שלחנו של יוחנן הנזוף, ובידו ספר איוב תרגום, והוא קורא בו. אמר לו: זכור אני ברבן גמליאל אבי אביך, שהיה עומד על גב מעלה בהר הבית, והביאו לפניו ספר איוב תרגום, ואמר לבנאי: שקעהו תחת הנדבך! אף הוא צוה עליו, וגנזו.
תנו רבנן: הברכות והקמיעין, אף על פי שיש בהן אותיות של שם ומענינות הרבה שבתורה, אין מצילין אותן מפני הדלקה, אלא נשרפין במקומם, [הן ואזכרותיהן]. מכאן אמרו: כותבי ברכות כשורפי תורה. מעשה באחד, שהיה כותב בצידן, באו והודיעו לרבי ישמעאל, והלך [רבי ישמעאל] לבדקו. כשהיה עולה בסלם, הרגיש בו, ונטל טומוס של ברכות ושקען בספל של מים. ובלשון הזה אמר לו רבי ישמעאל: גדול ענש האחרון מן הראשון.
פ תנו רבנן:  "ויהי בנסע הארן ויאמר משה", פרשה זו, עשה לה [הקדוש ברוך הוא] סימניות מלמעלה ומלמטה, לומר: שאין זה מקומה. רבי אומר: לא מן השם הוא זה, אלא מפני שספר חשוב הוא בפני עצמו. כמאן אזלא, הא דאמר רבי שמואל בר  [נחמני], אמר רבי  [יונתן]:  "חצבה עמודיה שבעה", אלו שבעה ספרי תורה, כמאן? כרבי. מאן תנא דפליג עליה דרבי? רבן שמעון בן גמליאל היא, דתניא: רבן שמעון בן גמליאל אומר: עתידה פרשה זו שתעקר מכאן ותכתב במקומה, ולמה נכתבה כאן? כדי להפסיק בין פרענות ראשונה לפרענות שניה. פרענות שניה, מאי היא?  "ויהי העם כמתאננים". פרענות ראשונה,  "ויסעו מהר ה'", ואמר רבי חמא בר חנינא: שסרו מאחרי ה'. והיכן מקומה? אמר רב אשי: בדגלים.
פא תניא: הגליונין וספרי צדוקין, אין מצילין אותם מפני הדלקה. רבי יוסי אומר: בחל קודר את האזכרות שבהן, וגונזן, והשאר שורפן. 
אמר רבי טרפון: אקפח את בני, שאם יבואו לידי, שאני אשרף אותן ואת האזכרות שבהן, שאפלו אדם רודף אחריו להרגו, ונחש רץ להכישו, נכנס לבית עבודה זרה, ואין נכנס לבתיהם של אלו, שהללו מכירין וכופרין, והללו אין מכירין וכופרין. ועליהם הכתוב אומר:  "ואחר הדלת והמזוזה שמת זכרונך". אמר רבי ישמעאל: קל־וחמר, ומה לעשות שלום בין איש לאשתו, אמרה תורה: שמי שנכתב בקדשה, ימחה על המים, הללו, שמטילים קנאה ואיבה ותחרות בין ישראל לאביהם שבשמים, על אחת כמה וכמה! ועליהם אמר דוד:  "הלוא משנאיך ה' אשנא וגו' תכלית שנאה" וגו'. וכשם שאין מצילין אותם מפני הדלקה, כך אין מצילין אותן, לא מן המפלת, ולא מן המים, ולא מדבר המאבדן.
פב אימא שלום, דביתהו דרבי  [אליעזר], אחתיה דרבן גמליאל הואי, הוה ההוא פילוסופא בשביבותיה, דהוה שקיל שמא דלא מקבל שוחדא. בעי לאחוכי ביה, עילא ליה שרגא דדהבא, ואזול לקמיה. אמרה ליה: בעינא דנפלגי לי בנכסי דבי־נשא. אמר להו: פלוגי! אמר ליה: כתיב לן: במקום ברא, ברתא לא תירות! אמר ליה: מן יומא דגליתון מארעכון, אתנטלית אוריתא דמשה ואיתיהיבת ספרא אחריתי, וכתיב ביה: ברא וברתא, כחדא יירתון. למחר הדר עייל ליה איהו, חמרא לובא. אמר להו: שפילית לסיפיה [דספרא], וכתיב ביה: אנא, לא למיפק מאוריתא דמשה אתיתי,  [ולא] לאוסופי על אוריתא דמשה אתיתי, וכתיב ביה: במקום ברא, ברתא לא תירות! אמרה ליה: נהור נהוריך כשרגא. אמר ליה רבן גמליאל: אתא חמרא ובטש לשרגא.
אמר רב חסדא: לעולם ישכים אדם להוצאת שבת, שנאמר:  "והיה ביום הששי והכינו את אשר יביאו", לאלתר. אמר רבי אבא: בשבת חיב אדם לבצע על שתי ככרות, דכתיב: "לחם משנה". אמר רב אשי: חזינא לרב כהנא, דנקט תרי ובצע חדא, אמר: 'לקטו' כתיב. רבי זירא הוה בצע אכולה שרותיה. אמר ליה  [רבינא] לרב אשי: והא מחזי כרעבתנותא? [אמר ליה]: כיון דכל יומא לא עביד, והאידנא הוא דעביד, לא מחזי כרעבתנותא.
פג תנו רבנן: כמה סעודות חיב אדם לאכל בשבת? שלש. רבי חידקא אומר: ארבע. אמר רבי יוחנן: ושניהם מקרא אחד דרשו.  "ויאמר משה: אכלהו היום, כי שבת היום לה', היום לא תמצאהו בשדה". רבי חידקא סבר: הני תלתא 'היום', לבר מאורתא. ורבנן סברי: בהדי דאורתא. אמר רבי שמעון בן פזי, אמר רבי יהושע בן לוי משום בר קפרא: כל המקים שלש סעודות בשבת, נצול משלש פרעניות. מחבלו של משיח, ומדינה של גיהנם, וממלחמת גוג ומגוג. מחבלו של משיח, כתיב הכא: 'יום', וכתיב התם:  "הנה אנכי שלח לכם את אליה הנביא לפני בוא יום ה'" וגו'. מדינה של גיהנם, כתיב הכא: 'יום', וכתיב התם:  "יום עברה היום ההוא". ממלחמת גוג ומגוג, כתיב הכא: 'יום', וכתיב התם:  "ביום בוא גוג".
פד אמר רבי יוחנן משום רבי יוסי: כל המענג את השבת, *)נותנין לו נחלה בלא מצרים, שנאמר:  "אז תתענג על ה' וגו' והאכלתיך נחלת יעקב אביך" וגו'. לא כאברהם, שכתוב בו:  "קום התהלך בארץ לארכה ולרחבה". ולא כיצחק, שכתוב בו:  "כי לך ולזרעך אתן את כל הארצת האל". אלא כיעקב, שכתוב בו:  "ופרצת ימה וקדמה וצפנה ונגבה". רב נחמן בר יצחק אמר: נצול משעבוד מלכיות, כתיב הכא: "והרכבתיך על במתי ארץ". וכתיב התם:  "ואתה על במותימו תדרך". אמר רב יהודה, אמר רב: כל המענג את השבת, נותנין לו משאלות לבו, שנאמר:  "והתענג על ה' ויתן לך משאלת לבך". 'ענג' זה איני יודע מה הוא, כשהוא אומר:  "וקראת לשבת ענג", הוי אומר: זה ענג שבת. אמר רבי חיא בר אבא, אמר רבי יוחנן: כל המשמר שבת כהלכתו, אפלו עובד עבודת כוכבים כאנוש, מוחלין לו, שנאמר:  "אשרי אנוש יעשה זאת וגו' מחללו". אל תקרי: 'מחללו', אלא 'מחול לו'. אמר רב יהודה, אמר רב: אלמלי שמרו ישראל שבת ראשונה, לא שלטה בהם אמה ולשון, שנאמר:  "ויהי ביום השביעי יצאו מן העם ללקט ולא מצאו", וכתיב בתריה: "ויבא עמלק". אמר רבי יוחנן משום רבי שמעון בן יוחאי: אלמלי משמרים ישראל שתי שבתות כהלכתן, מיד נגאלים, שנאמר  "כה אמר ה' לסריסים אשר ישמרו את שבתותי", וכתיב בתריה: "והביאותים אל הר קדשי" וגו'.
פה אמר רבי יוסי: יהא חלקי מאוכלי שלש סעודות בשבת. אמר רבי יוסי: יהא חלקי מגומרי הלל בכל יום. איני, והאמר מר: הקורא הלל בכל יום, הרי זה מחרף ומגדף. כי קאמרינן בפסוקי דזמרא. ואמר רבי יוסי: יהא חלקי מהמתפללין עם דמדומי חמה. [אמר רבי חיא בר אבא], אמר רבי יוחנן: מצוה להתפלל עם דמדומי חמה. אמר רבי זירא: מאי קראה?  "ייראוך עם שמש, ולפני ירח דור דורים". ואמר רבי יוסי: יהא חלקי ממתים בחלי מעים. דאמר מר: רבן של צדיקים, מתים בחלי מעים. ואמר רבי יוסי: יהא חלקי ממתים בדרך מצוה. ואמר רבי יוסי: יהא חלקי ממכניסי שבת בטבריא, וממוציאי שבת בצפורי. ואמר רבי יוסי: יהא חלקי מיושבי בית המדרש, ולא ממעמידי בית המדרש. ואמר רבי יוסי: יהא חלקי מגבאי צדקה, ולא ממחלקי צדקה. ואמר רבי יוסי: יהא חלקי ממי שחושדין אותו ואין בו. אמר רב פפא: לדידי חשדן, ולא הוה בי. [ואמר רבי יוסי: חמש בעילות בעלתי, ונטעתי חמשה ארזים בישראל, ומאן אינון: רבי ישמעאל ברבי יוסי, ורבי אליעזר ברבי יוסי, ורבי חלפתא ברבי יוסי, ורבי אבטילס ברבי יוסי, ורבי מנחם ברבי יוסי. והאיכא ורדימס? הינו 'ורדימס', הינו 'מנחם'. ואמאי קרי ליה 'ורדימס'? שפניו דומין לורד. למימרא, דרבי יוסי, מצות עונה לא קים? אלא אימא: חמש בעילות בעלתי ושניתי. אמר רבי יוסי: מימי לא קראתי לאשתי: 'אשתי', ולשורי: 'שורי', אלא: לאשתי: 'ביתי'. ולשורי: 'שדי']. ואמר רבי יוסי: מימי לא נסתכלתי במילה שלי. איני, והאמרו ליה לרבי: מאי טעמא קרו לך: "רבנו הקדוש"? אמר להם: מימי לא נסתכלתי במילה שלי. ברבי, מלתא אחריתי הוה ביה, שלא הכניס ידו תחת אבנטו. ואמר רבי יוסי: מימי לא ראו קורות ביתי אמרי חלוקי. ואמר רבי יוסי: מימי לא עברתי על  [דברי] חברי, יודע אני בעצמי שאיני כהן, אם אומרים לי חברי: עלה לדוכן, אני עולה. ואמר רבי יוסי: מימי לא אמרתי דבר, וחזרתי לאחורי.
פו אמר רב נחמן: תיתי לי, דקיימית שלש סעודות בשבת. ואמר רבי יהודה: תיתי לי, דקיימית עיון תפלה. אמר רב הונא בריה דרב יהושע: תיתי לי, דלא סגינא ארבע אמות בגלוי הראש. אמר רב ששת: תיתי לי, דקיימית מצות תפלין. ואמר רב נחמן: תיתי לי, דקימית מצות ציצית. אמר ליה רב יוסף לרב יוסף בריה דרבה: אבוך, במאי זהיר טפי? אמר ליה: בציצית. יומא חד, הוה קא סליק בדרגא, איפסיק ליה חוטא, ולא נחית ואתא, כמה דלא רמייה. ואמר אביי: תיתי לי, דכי חזינא צורבא מרבנן דשלים מסכתיה, עבידנא יומא טבא לרבנן. אמר רבא: תיתי לי, דכי אתי צורבא מרבנן לקמאי לדינא, לא מזיגנא רישא אבי סדיא, כמה דלא מהפיכנא בזכותיה. אמר מר בר רב אשי: פסילנא ליה לצורבא מרבנן לדינא, מאי טעמא? דחביב עלי כגופאי, ואין אדם רואה חובה לעצמו. רבי חנינא מיעטף וקאי בפניא דמעלי שבתא, אמר: בואו ונצא לקראת שבת מלכתא. ומאמרים אחרים במצות כבוד שבת ע"כ. 
רבי ינאי לביש מאני, מעלי שבתא ואמר: בואי כלה בואי כלה. רבה בר רב הונא איקלע לבי רבה בר רב נחמן, קריבו ליה תלת סאוי טחיי. אמר ליה: מי הוה ידעיתון דאתינא? אמרו ליה: מי עדיפת לן מינה? [דכתיב: "וקראת לשבת ענג"]. רבי אבא, זבן בתליסר אסתירי פשיטי בישרא, מתליסר טבחי, ומשלים להו אצינורא דדשא, ואומר להם: אשור הייא, אשור הייא. רבי אבהו הוה יתיב אתכתכא דשינא, ומושיף נורא. רב ענן, לביש גונדא, דתנא דבי רבי ישמעאל: בגדים שבשל בהם קדרה לרבו, אל ימזג בהם כוס לרבו. רב ספרא, מחריך רישא. רבא מלח שיבוטא. רב הונא מדליק שרגי. רב פפא גדיל פתילתא. רב חסדא פריס סלקא. רבה ורב יוסף מצלחי ציבי. רבי זירא מצתת צתותי. רב נחמן בר יצחק מכתף ועייל, מכתף ונפיק. אמר: אלו מקלעין לי, רב אמי ורב אסי, מי לא מכתיפינא קמיהו? ואיכא דאמרי: רב אמי ורב אסי מכתפי ועילי, מכתפי ונפקי, אמרי: אלו מקלע לן רבי יוחנן, מי לא מכתפינן קמיה.
פז יוסף מוקיר שבי, הוה ההוא נכרי בשבבותיה, דהוו נפישי נכסיה טובא. אמרו ליה כלדאי: כולהו נכסי, יוסף מוקיר שבי אכיל להו. אזל, זבנינהו לכולהו נכסי, זבן בהו מרגניתא, אותבה בסיניה. בהדי דקא עבר מברא, אפריחיה זיקא, שדייה  [במיא]. בלעיה כורא. אסקוה, איתוה אפניא דמעלי שבתא. אמרי: מאן זבין כי השתא? אמרי להו: זילו אמטויה לגבי יוסף מוקיר שבי, דרגיל דזבין, אמטיוה ניהליה, זבניה. קרעיה, אשכח ביה מרגניתא, זבניה בתליסר עיליתא דדינרי דדהבא. פגע ביה ההוא סבא, אמר: מאן דיזיף שבתא, פרעיה שבתא.
בעא מיניה רבי מרבי ישמעאל ברבי יוסי: עשירים שבארץ ישראל, במה הם זוכים? אמר ליה: בשביל שמעשרין, שנאמר:  "עשר תעשר". עשר בשביל שתתעשר. שבבבל, במה הן זוכין? אמר ליה: בשביל שמכבדין את התורה. ושבשאר ארצות, במה הן זוכין? אמר ליה: בשביל שמכבדין את השבת, דאמר רבי חיא בר אבא: פעם אחת נתארחתי אצל בעל הבית בלודקיא, והביאו לפניו שלחן של זהב, משוי ששה עשר בני אדם, ושש עשרה שלשלאות של כסף קבועות בו, וקערות וכוסות וקיתוניות וצלוחיות קבועות בו, ועליו כל מיני מאכל, וכל מיני מגדים ובשמים. וכשמניחין אותו אומרים:  "לה' הארץ ומלואה" וגו'. וכשמסלקים [אותו] אומרים:  "השמים שמים לה' והארץ נתן לבני אדם". אמרתי לו: בני, במה זכית לכך? אמר לי: קצב הייתי, וכל בהמה שהיתה נאה, אמרתי: "תהא זו לשבת". אמרתי לו: [אשריך שזכית], וברוך המקום שזכך לכך. אמר לו קיסר לרבי יהושע בן חנניא: מפני מה תבשיל של שבת, ריחו נודף? אמר לו: תבלין אחד יש לנו, ו'שבת' שמו, שאנו מטילין לתוכו, וריחו נודף. אמר לו: תן לנו הימנו. אמר לו: כל המשמר את השבת מועיל לו, ושאינו משמר את השבת אינו מועיל לו.
אמר ליה ריש גלותא לרב המנונא: מאי דכתיב:  "לקדוש ה' מכבד"? אמר לו: זה יום הכפורים, שאין בו, לא אכילה, ולא שתיה. אמרה תורה: כבדהו בכסות נקיה. 'וכבדתו', רב אמר: להקדים. ושמואל אמר: לאחר. אמרו לו בני רב פפא בר אבא לרב פפא: כגון אנן, דשכיח לן בישרא וחמרא כל יומא, במאי נשנייה? אמר להו: אי רגילתו לאקדומי, אחרוה, אי רגילתו לאחורי, אקדמוה. רב ששת, בקיטא, מותיב להו לרבנן היכא דמטיא שמשא, בסיתוא, מותיב להו לרבנן היכא דמטיא טולא, כי היכי דליקומו הייא.
פח אמר רב המנונא: כל המתפלל בערב שבת ואומר 'ויכלו', מעלה עליו הכתוב כאלו נעשה שתף להקדוש ברוך הוא במעשה בראשית, שנאמר:  'ויכלו', אל תקרי: 'ויכלו', אלא: 'ויכלו'. אמר רבי  [אליעזר]: מנין שהדבור כמעשה? שנאמר:  "בדבר ה' שמים נעשו". אמר רב חסדא, אמר מר עוקבא: כל המתפלל בערב שבת, ואומר: 'ויכלו', שני מלאכי השרת מלוין לו לאדם, ומניחין ידיהם על ראשו, ואומרים לו:  "וסר עונך וחטאתך תכפר". תניא, רבי יוסי ברבי יהודה אומר: שני מלאכי השרת מלוין לו לאדם בערב שבת מבית הכנסת לביתו, אחד טוב, ואחד רע. וכשבא לביתו, ומצא נר דלוק, ושלחן ערוך, ומטתו מצעת, מלאך טוב אומר: יהי רצון שתהא לשבת אחרת כך. ומלאך רע, עונה 'אמן' בעל כרחו. ואם לאו, מלאך רע אומר: יהי רצון שתהא לשבת אחרת כך, ומלאך טוב, עונה 'אמן' בעל כרחו.
 אמר רבי מאיר: עשה אדם מצוה אחת, נותנין לו מלאך אחד. שתי מצוות, נותנין לו שני מלאכים. מצוות הרבה, נותנין לו מלאכים הרבה, שנאמר:  "כי מלאכיו יצוה לך". ולמה? כדי לשמרו מן המזיקים, שנאמר:  "יפל מצדך אלף" וגו'. אמר רבי יצחק: למה מן הימין רבבה, ומן השמאל אלף? אלא, שהשמאל אינה צריכה מלאכים הרבה, לפי ששמו של הקדוש ברוך הוא כתוב בתפלין, שנתונים בשמאל. אמר רב חנינא: לא כתיב: "יהיה מצדך אלף", אלא: "יפל", שמאל שאינה פשוטה במצוות, שאינה שולטת אלא במצות תפלין לבד, אינה מפלת אלא אלף מזיקין. אבל ימין, שהיא שולטת בכל המצוות, מפלת רבוא מזיקין.
אמר רבי אלעזר: לעולם יסדר אדם שלחנו בערב שבת, אף על פי שאינו צריך אלא לכזית. ואמר רבי חנינא: לעולם יסדר אדם שלחנו במוצאי שבת, אף על פי שאינו צריך אלא לכזית. חמין במוצאי שבת, מלוגמא. פת חמה במוצאי שבת, מלוגמא. רבי אבהו, הוו עבדין ליה באפוקי שבתא, עיגלא תילתא, הוה אכיל מיניה כוליתא. כי גדיל אבימי בריה, אמר ליה: למה לך לאפסודי כולי האי? נשבוק כולייתא ממעלי שבתא. שבקוה, ואתא אריא, אכליה.
פט אמר רבי יהושע בן לוי: כל העונה "אמן יהא שמיה רבא מברך" בכל כחו, קורעים לו גזר דינו, שנאמר:  "בפרע פרעות בישראל, בהתנדב עם ברכו ה'". מה טעם, "בפרע פרעות"? משום, ד"ברכו ה'". רבי חיא בר אבא, אמר רבי יוחנן: אפלו יש בו שמץ של עבודת כוכבים, מוחלים לו, כתיב הכא: "בפרע פרעות", וכתיב התם:  "כי פרע הוא". אמר ריש לקיש: כל העונה 'אמן' בכל כחו, פותחין לו שערי גן־עדן, שנאמר:  "פתחו שערים ויבא גוי צדיק שמר אמנים". אל תקרי: "שמר אמנים", אלא "שאומרים אמן". מאי 'אמן'? [אמר רבי חנינא]: אל מלך נאמן.
צ אמר רב יהודה בריה דרב שמואל, משמיה דרב: אין הדלקה מצויה אלא במקום שיש חלול שבת, שנאמר:  "ואם לא תשמעו אלי לקדש את יום השבת, ולבלתי שאת משא וגו', והצתי אש בשעריה, ואכלה ארמנות ירושלים ולא תכבה". מאי "ולא תכבה"? אמר רב נחמן בר יצחק: בשעה שאין בני אדם מצויין לכבותה. אמר אביי: לא חרבה ירושלים, אלא בשביל שחללו בה את השבת, שנאמר:  "ומשבתותי העלימו עיניהם, ואחל בתוכם". אמר רבי אבהו: לא חרבה ירושלים, אלא בשביל שבטלו קריאת שמע שחרית וערבית. שנאמר:  "הוי משכימי בבקר שכר ירדפו" וגו'. וכתיב:  "והיה כנור ונבל, תף וחליל ויין משתיהם, ואת פעל ה' לא יביטו". וכתיב:  "לכן גלה עמי מבלי דעת". אמר רב  [המנונא]: לא חרבה ירושלים, אלא בשביל שבטלו בה תינוקות של בית רבן, שנאמר:  "שפך על עולל בחוץ". מה טעם, "שפך"? משום ד"עולל בחוץ".
צא אמר עולא: לא חרבה ירושלים, אלא בשביל שלא היה להם בשת פנים זה מזה, שנאמר:  "הובישו כי תועבה עשו, גם בוש לא יבושו" וגו'. אמר רבי יצחק: לא חרבה ירושלים, אלא בשביל שהשוו קטן וגדול, שנאמר:  "והיה כעם ככהן". וכתיב בתריה:  "הבוק תבוק הארץ". אמר רב עמרם בריה דרבי שמעון בר אבא, אמר רבי שמעון בר אבא, אמר רבי חנינא: לא חרבה ירושלים, אלא בשביל שלא הוכיחו זה את זה, שנאמר:  "היו שריה כאילים לא מצאו מרעה". מה איל זה, ראשו של זה בצד זנבו של זה, אף ישראל שבאותו הדור, כבשו פניהם בקרקע, ולא הוכיחו זה את זה. אמר רב יהודה: לא חרבה ירושלים, אלא בשביל שבזו בה תלמידי חכמים, שנאמר:  "ויהיו מלעבים במלאכי האלהים, ובוזים דבריו, ומתעתעים בנבאיו עד עלות חמת ה' בעמו עד לאין מרפא". מאי: "עד לאין מרפא"? אמר רב יהודה, [אמר רב]: כל המבזה תלמידי חכמים, אין לו רפואה למכתו. אמר רב יהודה, אמר רב: מאי דכתיב:  "אל תגעו במשיחי, ולנביאי אל תרעו", "אל תגעו במשיחי", אלו תינוקות של בית רבן. "ולנביאי אל תרעו", אלו תלמידי חכמים. אמר ריש לקיש משום רבי יהודה נשיאה: אין העולם מתקים, אלא בשביל הבל תינוקות של בית רבן. אמר ליה רב פפא לאביי: דידי ודידך, מאי? אמר ליה: אינו דומה הבל שיש בו חטא, להבל שאין בו חטא. ואמר ריש לקיש משום רבי יהודה נשיאה: אין מבטלין תינוקות של בית רבן, אפלו לבנין בית המקדש. אמר ליה ריש לקיש לרבי יהודה נשיאה: כך מקבלני מאבותי, ואמרי לה, מאבותיך: כל עיר שאין בה תינוקות של בית רבן, מחריבין אותה! רבינא אמר: מחרימין אותה. ואמר רבא: לא חרבה ירושלים, אלא בשביל שפסקו ממנה אנשי אמנה, שנאמר:  "שוטטו בחוצות ירושלים וראו נא ודעו וגו', אם יש עשה משפט, מבקש אמונה" וגו'. איני, והאמר רב קטינא: אפלו בשעת כשלונה של ירושלים, לא פסקו ממנה אנשי אמנה, שנאמר:  "כי יתפש איש באחיו בית אביו שמלה לכה, קצין תהיה לנו", דברים שבני אדם מתכסין בהם כשמלה, ישנן תחת ידיך.  "והמכשלה הזאת תחת ידך", דברים שאין בני אדם עומדין עליהם, אלא אם כן נכשלים בהם, ישנן תחת ידיך, "קצין תהיה לנו".  "ישא ביום ההוא לאמר: לא אהיה חבש" וגו'. אין "ישא", אלא לשון שבועה, וכן הוא אומר:  "לא תשא את שם ה'". "לא אהיה חובש", לא אהיה מחובשי עצמן בבית המדרש. "ובביתי אין לחם ואין שמלה", שאין בידי, לא מקרא, ולא משנה, ולא תלמוד. ממאי? דלמא שאני התם, דאי אמר להו: גמירנא, אמרי ליה: "אימא לן"! הוה ליה למימר: גמר ושכח. מאי: "לא אהיה חובש"? [כלל]. לא קשיא, כאן בדברי תורה, כאן במשא ובמתן.
צב תנו רבנן: מעשה ונפלה דלקה בחצרו של יוסף בן סימאי בשאן, ובאו אנשי גסטרא של צפורי לכבותה, מפני שאפוטרופוס של מלך היה, ולא הניחן מפני כבוד השבת, ונעשה לו נס, וירדו גשמים וכבו. לערב שגר לכל אחד מהם שני סילעין, ולאפרכוס שבהם שלש. וכששמעו חכמים בדבר, אמרו: לא היה צריך לכך, שהרי שנינו: נכרי שבא לכבות, אין אומרים לו: 'כבה', ו'אל־תכבה', מפני שאין שביתתו עליהם.
אבא בר מרתא, דהוא אבא [בר] מניומי, הוו מסקי ביה דבי ריש גלותא זוזי, איתוה, קא מצערי ליה. הוה שדי רוקא. אמר להו ריש גלותא: איתו מנא, סחיפו עלויה. אמר להו: לא צריכתו, הכי אמר רב יהודה: רק, דורסו לפי תמו. אמר להו: צורבא מרבנן הוא, שבקוהו.