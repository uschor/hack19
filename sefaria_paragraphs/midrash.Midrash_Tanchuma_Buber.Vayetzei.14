ד"א וירא ה' כי שנואה לאה. זש"ה היתה לי נחלתי כאריה ביער  , היאך, ראה הקב"ה שעתידין לצאת ממנה בנים רשעים, וקרא אותה שנואה, ואלו הן הרשעים יהורם יהואש אחז מנשה אמון יהויקים צדקיהו. ביהורם כתיב וילך בדרך מלכי ישראל כאשר עשו בית אחאב , באחז כתיב ולא עשה הישר בעיני ה'  כדוד אביו , אמר לו ישעיה שאל לך אות מעם ה' אלהיך העמק שאלה , שיחיו המתים או שיעלה קרח משאול, או הגבה למעלה , תבקש שירד אליהו מן השמים, א"ל יודע אני שיש בו כח לעשות, אבל איני רוצה שיתקדש שם שמים על ידי, שנאמר ויאמר אחז לא אשאל ולא אנסה את ה' , ביהואש כתיב ויעש יהואש הישר בעיני ה' כל ימיו אשר הורהו יהוידע הכהן , וכיון שמת יהוידע נעשה רע, שנאמר   מות יהוידע וגו' . ראה מה כתיב במנשה וישם את פסל הסמל אשר עשה בבית האלהים , באמון כתיב  ולכל הפסילים אשר עשה מנשה אביו וגו'  . וביהויקים כתיב ויתר דברי יהויקים ותועבותיו  והנמצא עליו , שמאס במילה, ומשך את הערלה, ונכנס בפתח שיצא. בצדקיהו כתיב ויעש הרע בעיני ה' אלהיו וגו' . הרי שבעה רשעים, לפיכך הנביא צווח ואומר אומללה   , לפיכך וירא ה' כי שנואה לאה וגו'.