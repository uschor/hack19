קידושין פרק ג - לו רב גידל הוה מהפיך בההיא ארעא, אזיל רבי אבא זבנה, אזל רב גידל קבליה לרבי זירא. אזל רבי זירא וקבליה לרבי יצחק נפחא. אמר לו: המתן עד שיעלה  [אצלנו] לרגל. כי סליק, אשכחיה, אמר לו: עני המהפך בחררה ובא אחר ונטלה הימנו, מאי? אמר לו: נקרא 'רשע', ואלא מר, מאי טעמא עביד הכי? אמר לו: לא הוה ידענא, השתא נמי, ניתבה ניהליה מר. אמר ליה: זבוני, לא מזבינא לה, דארעא קמיתא היא, ולא מסמנא מלתא, אי בעי לה במתנה, נישקלה. רב גידל לא נחית לה, דכתיב:  "ושונא מתנת יחיה". [רבי אבא לא נחית לה, משום דהפיך בה רב גידל]. לא מר נחית לה ולא מר נחית לה, ומתקריא: 'ארעא דרבנן'.
מתניתין. רבי מאיר אומר: כל תנאי שאינו כתנאי בני גד ובני ראובן, אינו תנאי, שנאמר:  "ויאמר משה אליהם: אם יעברו בני גד ובני ראובן". וכתיב:  "ואם לא יעברו חלוצים". רבי חנינא בן גמליאל אומר: צריך הדבר לאמרו, שאלמלא כן, יש במשמע שאפלו בארץ כנען לא ינחלו.
גמרא. בשלמא לרבי מאיר, הינו דכתיב:  "אם תיטיב, שאת, ואם לא תיטיב, לפתח חטאת רבץ". אלא לרבי חנינא, למה לי? סלקא דעתך "אם תיטיב", אגרא, "אם לא תיטיב", לא אגרא ולא דינא, קא משמע לן. בשלמא לרבי מאיר, הינו דכתיב:  "אז תנקה מאלתי" וגו'. [אלא לרבי חנינא בן גמליאל, למה לי? איצטריך, סלקא דעתך אמינא, היכא דניחא לה לדידה ולא ניחא ליה לדידהו, מיתי בעל כורחיהו, קא משמע לן. "אם לא תאבה האשה", למה לי? איצטריך, סלקא דעתך היכא דניחא להו לדידהו, ולא ניחא לה לדידה, ניתה בעל כרחה? קא משמע לן]. בשלמא לרבי מאיר, הינו דכתיב:  "אם בחקתי תלכו"  "ואם בחקתי תמאסו" אלא לרבי חנינא בן גמליאל למה לי? איצטריך, סלקא דעתך: "אם בחקתי תלכו" ברכה. "אם בחקתי תמאסו" לא ברכה ולא קללה, קא משמע לן. בשלמא לרבי מאיר, הינו דכתיב:  "אם תאבו ושמעתם" וגו', "ואם תמאנו ומריתם" וגו'. אלא לרבי חנינא בן גמליאל, למה לי? אצטריך, סלקא דעתך: "אם תאבו", טוב, "ואם תמאנו", לא טובה ולא רעה, קא משמע לן. מאי, "חרב תאכלו". אמר רבא: מילחא גללניתא ונהמא דשערי אקושא ובצלי, דאמר מר: פת פורני חרבה במלח ובצלים, קשים לגוף כחרבות.
לז תניא: מעשה בינאי המלך שהלך לכוחלית שבמדבר, וכבש שם ששים כרכים, ובחזירתו היה שמח שמחה גדולה.  וקרא לכל חכמי ישראל. אמר להם: אבותינו היו אוכלים מלוחים בזמן שהיו עסוקים בבנין המקדש, אף אנו נאכל מלוחים זכר לאבותינו. והעלו מלוחים על שלחנות של זהב, ואכלו. היה שם  אחד, איש לץ, לב רע ובליעל, ואלעזר בן פועירא שמו. ויאמר אלעזר בן פועירא לינאי המלך: ינאי המלך, לבם של פרושים עליך. ומה אעשה? הקם להם בציץ שבין עיניך. הקים להם בציץ שבין עיניו. היה שם זקן אחד, ויהודה בן גדידא שמו, ויאמר יהודה בן גדידה לינאי המלך: ינאי המלך, רב לך כתר מלכות, הנח כתר כהנה לזרעו של אהרן. שהיו אומרים: אמו נשבית במודיעים. ויבקש הדבר ולא נמצא, ויבדלו חכמי ישראל בזעם. ויאמר אלעזר בן פועירא לינאי המלך: ינאי המלך, הדיוט שבישראל כך הוא דינו, ואתה מלך וכהן גדול, כך הוא דינך? ומה אעשה? אם אתה שומע לעצתי, רמסם! ותורה, מה תהא עליה? הרי כרוכה ומנחת בקרן זוית, כל הרוצה ללמד יבוא וילמד. אמר רב נחמן בר יצחק: מיד נזרקה בו מינות, דהוה ליה למימר: תינח תורה שבכתב, תורה שבעל־פה מאי? מיד; ותוצץ הרעה על יד אלעזר בן פועירא ויהרגו כל חכמי ישראל, והיה העולם משתומם, עד שבא שמעון בן שטח והחזיר את התורה לישנה.
לח בן גרושה ובן חלוצה דעבודתו כשרה, מנא לן? אמר רב יהודה, אמר שמואל: דאמר קרא:  "והיתה לו ולזרעו אחריו", בין זרע כשר ובין זרע פסול. אבוה דשמואל אמר: מהכא:  "ברך ה' חילו, ופעל ידיו תרצה", אפלו חלין שבו, תרצה. רבי ינאי אמר: מהכא:  "ובאת אל הכהן אשר יהיה בימים ההם", וכי תעלה על דעתך שאדם הולך אצל כהן שלא היה בימיו? אלא, זה כשר ונתחלל. בעל־מום דעבודתו פסולה, מנא לן? אמר רב יהודה, אמר שמואל: אמר קרא:  "לכן אמר: הנני נתן לו את בריתי שלום", כשהוא שלם ולא כשהוא חסר. והא, 'שלום' כתיב! אמר רב נחמן: 'וא"ו' ד'שלום', קטיעא היא.