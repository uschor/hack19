‎והנה מן היאר עלת שבע. כיון שחלם, שלח וקרא לכל החרטמים. ורוח הקדש צווחת, אים אפוא חכמיך . כיון שלא ידעו, בא שר המשקים ואמר, את חטאי אני מזכיר היום, פרעה קצף על עבדיו וגו'. ושם אתנו נער עברי עבד וגו'. ארורים הרשעים, שאפלו הטובה שעושים, מתכונים לרעה, שאמר שר המשקים. נער, שאינו בר דעת. עברי, עבד, לשון גנאי, שכך כתיב בספריו של פרעה, שלא ימלך עליהם עבד.
כיון ששמע פרעה, וישלח ויקרא את יוסף. אמר רבי יהושע בן לוי, מתוך צרה, רוחה. מתוך אפלה, אורה. מתוך נבולן של צדיקים, רוממותן. וכן הוא אומר, אם נבלת בהתנשא ואם זמות יד לפה .
חנניה מישאל ועזריה, מתוך נבולן רוממותן, שנאמר: באדין גבריא אלך כפתו בסרבליהון פטשיהון וכרבלתהון ולבשיהון ורמיו לגוא אתון נורא יקדתא . ונתרוממו, שנאמר: באדין מלכא הצלח לשדרך מישך ועבד נגו במדינת בבל . ודניאל השלך לגב אריותא ונתרומם, שנאמר: ודניאל דנה הצלח במלכות דריוש ובמלכות כורש פרסאה . מרדכי, כתיב: וילבש שק ואפר . ונתרומם, דכתיב ומרדכי יצא מלפני המלך בלבוש מלכות. ויוסף, ענו בכבל רגלו ברזל באה נפשו . ונתרומם, שנאמר: ויוסף הוא השליט על הארץ.
אמר לו פרעה, חלום חלמתי. אמר יוסף, בלעדי אלהים יענה וגו', תלה הגדלה בבעליה. אמר הקדוש ברוך הוא, אתה לא רצית להתגדל בעצמך, חייך, שעל ידי כך תעלה לגדלה ולמלוכה.
אמר פרעה, חלום חלמתי. כשבא לומר לו את החלום, בקש לבדקו והיה מהפך לו את החלום. אמר לו: והנה מן היאר עלת שבע פרות וגו' . אמר לו יוסף, לא כך ראית, אלא יפות מראה ובריאת בשר . אמר לו: הנה שבע פרות דלות ורעות . אמר לו: לא כך ראית, אלא רעות מראה ודקות בשר . אמר לו: הנה שבע שבלים מלאות וטובות . אמר לו: לא כך ראית, אלא בריאות וטבות . אמר לו: והנה שבע שבלים צנמות דקות . אמר לו: לא כך ראית, אלא דקות שדפות קדים . התחיל פרעה תמה בעצמו. אמר לו: אחרי היית כשחלמתי, שנאמר: אחרי הודיע אלהים אותך את כל זאת.
הוא שאביו מברכו, בן פרת יוסף , אל תקרא בן פרת אלא בן הפרות יוסף. השיב פרעה, אתה תהיה על ביתי.
וחכמים אומרים: תחת אבתיך יהיו בניך . את מוצא כל מה שהגיע ליעקב הגיע ליוסף. יעקב נולד מהול, ויוסף כן, שנאמר: אלה תלדות יעקב יוסף. זה נקרא בני בכורי ישראל, וזה הבכורה ליוסף. זה גלה לחרן, וזה למצרים. זה נתרומם בחלום, שנאמר: ויחלם והנה סלם , וזה ופרעה חלם. רבן שמעון בן גמליאל אומר, יוסף משלו נתנו לו. הפה שלא נשק לעברה, ועל פיך ישק כל עמי וכו'.