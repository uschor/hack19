 מי מנה עפר יעקב . מי יוכל למנות מצות הן עושין כעפר, לא תחרוש בשור ובחמור , לא תזרע כרמך , ואסף איש טהור את אפר הפרה , שלש שנים יהיה לכם ערלים , ומן העפר אשר יהיה בקרקע המשכן .  
ומספר את רובע ישראל , הרביעיות שלהן, מי יוכל למנות אוכלוסין שיצאו מתוכן מאותן שהן חוטפות ומחבבות את המצות, שנאמר ותאמר לה המעט קחתך את אישי , הנה אמתי בלהה בא אליה , ותרא לאה כי עמדה מלדת , ותקח שרי אשת אברם את הגר המצרית שפחתה וגו' .  
תמות נפשי מות ישרים . משל לטבח שבא לשחוט פרתו של מלך, התחיל המלך צופה, כיון שהרגיש כך, התחיל משליך את הסכין, ומשפשפף בה, וממלא את האבוס לפניה, התחל לומר תצא נפשי שבאתי  לקלל ואני אברך, הרי תמות נפשי מות ישרים ותהי אחריתי כמוהו.