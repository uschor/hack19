וכל מכות שהביא הקב"ה על המצרים, הוא עתיד להביא על אדום, שנאמר כאשר שמע למצרים יחילו כשמע צור , אמר ר' אלעזר כל מקום שכתיב צור מלא, בצור המדינה הכתוב מדבר, וכל מקום שכתיב בו צר חסר ו', במלכות רומי הרשעה הזו הכתוב מדבר, שהיא מצירה לישראל. במצרים הביא עליהם מכת דם, אף באדום כן, שנאמר ונתתי מופתים בשמים ובארץ דם ואש וגו' והירח לדם , במצרים הביא עליהם צפרדעים, שהיה קולן קשה אף באדום כן, שנאמר קול שאול מעיר וגו' , במצרים הביא עליהם כנים אף באדום  ונהפכו נחליה לזפת ועפרה לגפרית , אין עפר אלא כנים, כד"א והך את עפר הארץ והיה כנים וגו' , במצרים הביא עליהם ערוב, אף באדום כן, שנאמר וירשוה קאת וקפוד  , במצרים הביא עליהם דבר, אף באדום כן, שנאמר ונשפטתי אתו בדבר , במצרים הביא עליהם שחין, אף באדום כן, שנאמר וזאת תהיה המגפה  , במצרים הביא עליהם ברד, אף באדום כן, שנאמר וגשם שוטף ואבני אלגביש , במצרים הביא עליהם ארבה, אף באדום כן, שנאמר בן אדם  אמור לצפור כל כנף וגו' , במצרים הביא חשך, אף באדום כן, שנאמר ונטה עליה קו תוהו וגו' , במצרים נגף בכוריהם, אף באדום כן, שנאמר שמה נסיכי צפון , ר' מאיר אומר וירדו ראמים עמם וגו' , מה במצרים משפרע מאלהיהם, ואחר כך פרע מהם, אף באדום משפרע משר שלהם, אחר כך הוא פורע מהם, שנאמר והיה ביום ההוא יפקוד ה' על צבא   במרום, ועל מלכי האדמה   .