זבחים פרק ד - ט תנא דבי רבי ישמעאל: מפני מה נאמרו  "יותרת ושתי כליות" בפר כהן משיח, ולא נאמרו בפר העלם דבר של צבור? משל למלך בשר־ודם שכעס על אוהבו ומעט בסרחונו מפני חבתו. ותנא דבי רבי ישמעאל, מפני מה נאמרה  "פרכת הקדש", בפר כהן משיח, ולא נאמרה בפר העלם דבר של צבור, משל למלך בשר־ודם, שסרחה עליו מדינה, אם מעוטה סרחה, פמליא שלו מתקימת, ואם רבה סרחה, אין פמליא שלו מתקימת.
מתניתין. לשם ששה דברים הזבח נזבח: לשם זבח, לשם זובח, לשם ה', לשם אשים, לשם ריח, לשם ניחוח, והחטאת והאשם לשם  [חטא]. אמר רבי יוסי: אף מי שלא היה בלבו לשום אחד מכל אלו, כשר, שהוא תנאי בית־דין, שאין המחשבה הולכת אלא אחר העובד.