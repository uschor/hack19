הולך אל דרום וסובב אל צפון, הולך אל דרום, ביום, וסובב אל צפון, בלילה, סובב סבב הולך הרוח ועל סביבתיו שב הרוח, אלו פני מזרח ומערב. ועל סביבתיו שב הרוח, אמר רבי יהושע בן חנניה, הרוח הזה בשעה שהוא יוצא בעולם הקדוש ברוך הוא מחשלו בהרים ומשברו בגבעות ואומר לו תן דעתך שלא תזיק לבריותי, ומה טעם : כי רוח מלפני יעטוף, משלהי ליה היך, כמה דאת אמר : בהתעטף עלי נפשי, כל כך למה, בשביל, ונשמות אני עשיתי. אמר רבי הונא בשלשה מקומות יצא הרוח שלא במשקל, ובקשה הרוח להחריב את העולם כלו על יושביו, אחת בימי איוב, ואחת בימי אליהו, ואחת בימי יונה. אחת בימי איוב, שנאמר : והנה רוח גדולה באה מעבר המדבר. ואחת בימי אליהו, שנאמר : והנה ה' עבר ורוח גדולה וחזק מפרק הרים ומשבר סלעים. ואחת בימי יונה, שנאמר : וה' הטיל רוח גדולה אל הים, אמר רבי יהודה בר שלום, אותו הרוח שהיה בימי איוב לא היה בעולם אלא בשביל אותו הבית בלבד, ואותו של יונה לא היה בעולם אלא בשביל אותה ספינה בלבד, ואין לך קוזמיקון אלא אותו של אליהו, שנאמר : ויאמר צא ועמדת בהר לפני ה', וגו'. רבי חיא בר תנחום ואמרי לה בשם רבי יוחנן, לעולם אין מלך המשיח בא עד שיעמדו כל הנשמות שעלו במחשבה להבראות, ואלו הן הנשמות האמורות בספרו של אדם הראשון, שנאמר : זה ספר תולדת אדם. 