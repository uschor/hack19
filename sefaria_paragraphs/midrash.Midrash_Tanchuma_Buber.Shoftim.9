אמר ר' חמא בר חנינא מהו כל הגוים נקבצו יחדו , לעתיד לבא הקב"ה מביא ספר תורה, ומניחה בחיקו ואומר כל מי שעסק בתורה יבא ויטול שכרו, מיד מתקבצין כל האומות בערבוביא, שנאמר כל הגוים נקבצו יחדו , א"ל הקב"ה אל תקבצו בערבוביא, אלא כל אומר וסופריה,  ויאספו לאומים , נכנסה מלכות רומי, א"ל הקב"ה במה עסקתם, אומרים הרבה שווקים תיקננו, הרבה מרחצאות עשינו, וכסף וזהב הרבינו, הכל כדי שיעסקו ישראל בתורה, א"ל כל מה שעשיתם לצריכיכם עשיתם, שווקים להושיב בהם זונות, מרחצאות לעדן עצמכם, כסף וזהב שלי הוא, שנאמר לי הכסף ולי הזהב . נכנסה מלכות פרס, א"ל במה עסקתם, אומרים הרבה כרכים   הרבה גשרים תיקננו, הרבה מלחמות , הכל בשביל ישראל, א"ל כל מה שעשיתם בשביל עצמיכם עשיתם, כרכים לעשות בהם אנגריא, גשרים ליטול מכס, מלחמות אני עשיתי, שנאמר ה' איש מלחמה , כלום יש בכם מגיד זאת, שנאמר מי בהם יגיד זאת , ואין זאת אלא תורה, שנאמר וזאת התורה אשר שם משה , אומרים לפניו כלום נתת לנו ולא קבלנוה, , אומרים לפניו רבש"ע תנה לנו מראש ונעשנה, א"ל מצוה קלה אני נותן לכם, אם אתם משמרין אותה אתן  כישראל, א"ל לכו ועשו סוכה, מיד כל אחד ואחד הולך ועשה לו סוכה, והקב"ה מוציא חמה מנרתיקה וכל אחד מבעט בסוכתו ויוצא, נאמר ננתקה את מוסרותמו . והקב"ה משחק עליהם, שנאמר יושב בשמים ישחק ה' ילעג למו .