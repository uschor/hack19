. זש"ה הנה אנכי שולח לכם מלאכי ופינה דרך לפני וגו' . בא וראה כל מה שאירע ליוסף אירע לציון, ביוסף כתיב וישראל אהב את יוסף , ובציון כתיב אהב ה' כל שערי ציון , ביוסף כתיב וישנאו אותו , בציון כתיב נתנה עלי בקולה על כן שנאתיה , ביוסף כתיב והנה אנחנו מאלמים אלומים , ובציון כתיב בא יבא ברנה נושא אלומותיו , ביוסף כתיב ויאמרו לו אחיו המלוך תמלוך עלינו , ובציון כתיב אומר לציון מלך אלהיך , ביוסף כתיב ויחלום יוסף חלום , ובציון כתיב בשוב ה' את שיבת ציון היינו כחולמים , ביוסף כתיב הבוא נבא אני ואמך להשתחוות לך ארצה , ובציון כתיב אפים ארץ ישתחוו לך ועפר רגליך ילחכו , ביוסף כתיב ויקנאו בו אחיו , ובציון כתיב קנאתי לירושלים קנאה גדולה , ביוסף כתיב לך נא ראה את שלום אחיך , ובציון כתיב ודרשו את שלום העיר , ביוסף כתיב ויראו אותו מרחוק , ובציון כתיב זכרו מרחוק את ה' , ביוסף כתיב ויתנכלו אותו להמיתו , ובציון כתיב על עמך יערימו סוד , ביוסף כתיב ויפשיטו את יוסף , ובציון כתיב והפשיטוך את בגדיך , ביוסף כתיב וישליכו אותו הבורה , ובציון כתיב צמתו בבור חיי , ביוסף כתיב והבור רק אין בו מים , ובציון כתב  אין מים כי אם טיט , ביוסף כתיב וישבו לאכל לחם . ובציון כתיב אשור לשבוע לחם , ביוסף כתיב וימשכו ויעלו את יוסף מן הבור , ובציון כתיב   , ביוסף כתיב ויקרע יעקב שמלותיו וישם שק במתניו , ובציון כתיב ויקרא  ה' צבאות ביום ההוא לבכי ולמספד ולקרחה ולחגור שק , ביוסף כתיב וימאן להתנחם , ובציון כתיב אל תאיצו לנחמני , ביוסף כתיב והמדנים מכרו אותו אל מצרים , ובציון כתיב ובני יהודה ובני ירושלים מכרתם לבני היונים . כל הרעות שאירעו ליוסף אירעו לציון וכן הטובות, נאמר ביוסף ויהי יוסף יפה תואר ויפה מראה , ובציון כתיב יפה נוף משוש כל הארץ , ביוסף כתיב ויהי ה' את יוסף , ובציון כתיב והיה עיני ולבי שם כל הימים , ביוסף כתיב איננו גדול , ובציון כתיב ה' בציון גדול , ביוסף כתיב ויט אליו חסד , ובציון כתיב זכרתי לך חסד נעוריך , ביוסף כתיב רק הכסא אגדל ממך , ובציון כתיב יקראו לירושלים כסא ה' , ביוסף כתיב וילבש אותו בגדי שש , ובציון כתיב עורי עורי לבשי עוזך ציון  ביוסף כתיב ואת יהודה שלח לפניו , ובציון כתיב הנני שולח מלאכי ופינה דרך לפני .