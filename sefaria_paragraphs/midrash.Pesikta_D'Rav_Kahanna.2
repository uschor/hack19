פסקא ב אות א כי תשא:  רבים אמרים לנפשי אין ישועתה לו באלהים סלה  ר' שמואל בר אימי ורבנין ר' שמו' בר אימי פתר קרייה בדואג ואחיתופל רבים אומרים לנפשי זה דואג ואחיתופל ולמה היה קורא אותם רבים שהיו רבים בתורה אומרים לנפשי אומ' לדוד אדם ששבה את הכבשה והרג את הרועה והפיל ישר' בחרב יש לו תשועה אין ישועתה לו באלהים סלה  א' דוד ואתה י"י הסכמת עמהם וכתבת בתורתך ואמרת מות יומת הנואף והנואפת  מגן בעדי  שהגנות עלי בזכות אבותי כבודי  שהחזרת אותי למלכות ומרים ראשי  תחת שהייתי חייב לך הרמת ראש נתת לי תלוי ראש על ידי נתן הנביא וא' לי גם י"י העביר חטאתך ולא תמות  ורבנין פתרין קרייה באומות העולם רבים  אילו אומות העולם ולמה קורא אותם רבים דכת' הוי המון עמים רבים  אומרים לנפשי  אומרים לישר' אומה ששמעה מפי אלהיה בהר סיני לא יהיה לך אלהים אחרים על פני  ולסוף ארבעים יום אמרה לעגל אלה אלהיך ישראל  יש לה תשועה אין ישועתה לו באלהים סלה  אמרו ישר' ואתה ה' הסכמתה עמהם וכתבתה בתורתך ואמרת זובח לאלהים יחרם  מגן בעדי  שהגנת עלינו בזכות אבותינו כבודי  שהשריתה שכינתך בתוכינו דכ' ועשו לי מקדש ושכנתי בתוכם  ומרים ראשי  תחת שהיינו חייבים לך הרמת ראש נתת לנו תלוי ראש על ידי משה ואמרת כי תשא את ראש בני ישראל (שמות ל יב 
פסקא ב אות ב  ר' יעקב בר יודא בשם ר' יונתן דבית גוברין פתח דרך עצל כמסוכת חדק ואורח ישרים סלולה  דרך עצל זה עשו הרשע כמסוכת חדק דהוא מדמיא להדא סירתא דאת מפש' לה מן הכא והיא מתעריא מן הכא כן הוא עשו הרשע מתהפך איית גלגולותך דימוסייך ארנונך לית ליה קניס ליה ומזמי ליה ואורח ישרים סלולה זה הקב"ה דכת' ביה ישרים דרכי י"י וצדיקים ילכו בה  שהכשיר את לשונו למשה ואמ' כי תשא את ראש בני ישראל (שמות ל יב 
פסקא ב אות ג  ר' יונתן פתח וישח אדם וישפל איש וגו'  וישח אדם אילו ישר' דכת' בהון ואתן צאני צאן מרעיתי אדם אתם  וישפל איש זה משה דכת' ביה והאיש משה עניו מאד  א' משה לפני הקב"ה רבון העולמים יודע אני ששחו יש' לעגל והושפלתי אני ואל תשא להם  א' לו אשא להם כי תשא את ראש (שמות ל יב 
פסקא ב אות ד  ר' יונה בוצרייה פתח כי אלהים שופט זה ישפיל וזה ירים  מטרונא שאלה את ר' יוסי בר' חלפתא אמרה לו לכמה ימים ברא הקב"ה את עולמו א' לה לששה ימים דכת' כי ששת ימים עשה י"י וג'  אמרה לו ומה הוא יושב ועושה מאותה השעה אמ' לה מזוויג זיווגים בתו של פלוני לפלני אשתו של פלו' לפלוני ממונו של פלו' לפל' אמרה והדה היא אף אני יכולה לעשות כן כמה עבדים וכמה שפחות יש לי ובשעה קלה אני יכולה לזווגן א' לה אם קלה היא בעיניך קשה היא לפני הקב"ה כקריעת ים סוף היניחה ר' יוסי בר' חלפתה והלך לו מה עשתה נטלה אלף עבדים ואלף שפחות והעמידה אותן שורות שורות ואמרה פלן ישא לפלנית פלנית תשא לפלן וזיווגה אותן בלילה אחד ובצפרא אתון לגבה דין רישיה פציע דין עייניה שמיטה דין רגליה תבירא דין או' לית אנא בעי לדא ודא אמרה לית אני בעי לדין שלחה והביאה את ר' יוסי בר' חלפתא אמרה לו אמת היא תורתכם נאה ומשובחת היא על כל מה שאמרת יפה אמרת אמר לה ולא כך אמרתי לך אם קלה היא בעיניך קשה היא לפני הקב"ה כקריעת ים סוף מה הק' עושה מזווגן על כורחן שלא בטובתן הדה היא דכת' אלהים מושיב יחידים ביתה מוציא אסירים בכושרות  מה הוא בכושרות בבכי ושירות דבעי א' שירה ודלא בעי בכי א' ר' ברכיה בלשון הזה השיבה ר' יוסי בר' חלפתא הקב"ה יושב ועושה סולמות מעלה לזה ומוריד לזה משפיל לזה ומרים לזה כי אלהים שופט זה ישפיל וזה ירים  ר' יונה בוצרייא ורבנין רבנין פתרין קריא באהרן בלשון זה הושפל ובלשון זה הוגבה בלשון הזה הושפל ואשליכהו באש ויצא העגל הזה  ובלשון זה גובהה זה קרבן אהרן ובניו  ר' יונה בוצרייה פתר קרייא בישר' בלשון זה הושפלו ובלשון זה הוגבהו בלשון זה הושפלו כי זה משה האיש  ובלשון זה הוגבהו זה יתנו כל העובר על הפקדים (שם ל יג 
פסקא ב אות ה  צדקה תרומם גוי וחסד לאומים חטאת  ר' אליעז' ור' יהוש' ורבנין ר' ליעזר א' צדקה תרומם גוי אילו ישר' וחסד לאומים חטאת חסדים הן חטאים לאומות שהן מתייהרין בהן ר' יהוש' אמ' צדקה תרומ' גוי אילו ישר' וחסד לאומים חטאת הנייה היא לאומות העולם בשעה שישר' חוטאין שהן חוזרין ומשתעבדין בהן ורבן גמל' או' צדקה תרומם גוי אילו ישר' וחסד לאומים חטאת חסד שאומות העולם עושין חטאת הוא להם שכן דניאל אומ' לנבוכדנצר וחטאך בצדקה פרוק  ר' לעזר בן ערך או' צדקה תרומם גוי וחסד אילו ישר' אבל חטאים הם לאומות העולם אמ' רבן יוחנ' בן זכיי רואה אני את דברי לעזר בן ערך מדבריכם שהוא נותן צדקה וחסד לישר' וחטאים לאומות העולם אבין בר' יהוד' או' צדקה תרומ' גוי אילו ישר' וחסד לאומ' חטא' מקבלי' הן ישר' חסדים מאומות העולם בשעה שהן חוטאין שכן רבשקה או' לחזקיה ועתה המבלעדי י"י עליתי על הארץ הזאת וגו'  שכן נבוזר אדן או' לירמיה ויבא ויעש י"י כאשר דיבר  דבר כת' ר' נחוניה בן הקנה או' צדקה תרומ' גוי אילו ישר' וחס' לאו' חטאת חסדים שאומות העולם עושין חטאת היא לישר' ממי את למד ממשע ומשע מלך מואב היה נוקד  מהו נוקד רועה והשיב למלך ישראל מאה אלף כרים ומאה אלף אילים צמר  מהו אילים צמר ר' אבא בר כהנ' אמ' פרובטיה מה עשה כינס את כל איסטרולוגין שלו וא' להן אתון אמר' דאנה עבד קרבא עם כל אומיא ונצח להון ועם אילין יהודאי ואינון נצחין לי אמרין ליה בזכות חד סב די הוה להון א' להון ומה הוא הדין סבא אמרין אברהם אמ' להון ומהו עסקיה אמרין ליה חד בר יחיד איתייהיב ליה למאה שנין וקרביה א' להון וקרביה אמרו ליה לא א"ל אין דלא קרביה מתעבד ליה ניסין אילו קרביה על אחת כמה וכמה וכדון חד בר יחידיי אית ליה לההוא גוברא דעתיד למלוך תחתויי הוא אזיל ומקריב ליה דילמא דמתעביד ליה ניסין הדה היא דכת' ויקח את בנו הבכור אשר ימלוך תחתיו ויעלהו עלה על החומה  על החמה כתיב שהיה משתחוה לחמה ומה כת' תמן ויהי קצף גדול על ישראל  א' הקב"ה לישר' בניי אומות העול' שאינן מכירין את כוחי ומורדין בי ואתם מכירין את כוחי ומורדין בי א"ר מנא אילולי זכות אשתו של עובדיה כבר היו ישר' מאותה שעה כלים מה שעשת באותו היום מה טעמ' ואשה אחת מנשי בני הנביאים צעקה אל אלישע לאמר עבדך אישי וג' : ר' זעורה שלח לר' זעיר שמעתה מההיא מרגליתה די הוה רב הונא דריש על הדין פסוקא צדקה תרומם גוי וחסד לאומים חטאת  אמ' ליה אין אמ' ליה צדק' תרומ' גוי אילו ישר' וחס' לאומ' חטאת חסד שאומות העולם עושין מותקן הוא להן כריסה של חכינה ממי את למד ממרודך מרודך בל אדן היה למוד לאכל בשש שעות וישן עד תשע וכיון שחזר גלגל חמה בימי חזקיה ישן לו ועמד ומצאו שחרית ביקש להרוג כל עבדיו אמ' להם הנחתם אותי ישן כל היום וכל הלילה אמרין ליה מרי בעונתך אכלתה ובעונתך ישנתה אלא יומא הוא דהדר ביה א' להם ואיזה אלוה החזירו אמרו לו אלוהו של חזקיהו החזירו אמ' להם וכי יש אלוה גדול מאלהי אמרו לו אלוהו של חזקיהו גדול מאלהיך מיד שלח ספרים במנחה לחזקיהו הדה היא דכת' בעת ההיא שלח מרודך בל אדן בן בלאדן מלך בבל ספרים ומנחה אל חזקיהו  מה כת' בהן שלו' לחזקיהו שלום לאלוהו שלום לירוש' וכיון שיצאו הכתובים נתישבה עליו דעתו וא' לא עשיתי כהוגן הקדמתי שלומו של חזקיהו לאלוהו מיד עמד מכסאו ופסע ג' פסיעות והחזיר את הכתבים וכתב כתבים אחרים תחתיהן מה כת' בהון שלום לאלוהו של חזקיהו שלו' לחזקיה שלו' לירוש' עיר הקודש אמ' לו הקב"ה אתה עמדתה מכסאך ופסעתה שלש פסיעות בשביל כבודי חייך שאני עתיד להעמיד ממך שלשה מלכים קוזמוקרטורין שליטין מסוף העולם ועד סופו ואילו הן נבוכד נצר ואויל מרודך ובלשצר וכיון שעמדו וחירפו קיעקע הקב"ה את ביצתן מן העולם והעמיד אחרים תחתי' ורבנין אמרין צדקה תרומ' גוי בנדבה שהביאו ישר' למלאכת המשכן ולאהל מועד ניתן להם תלוי ראש על ידי משה וא' כי תשא את ראש בני ישראל (שמות ל יב 
פסקא ב אות ו  ר' יודן פתח כסף נבחר לשון צדיק לב רשעים כמעט  כסף נבחר לשון צדיק זה יעידו הנביא לב רשעים כמעט זה ירבעם הדה היא דכת' והנה איש אלהים בא מיהודה בדבר י"י וגומ' ויקרא על המזבח בדבר י"י ויאמר מזבח מזבח  ולמה מזבח מזבח שני פעמים א"ר אבא בר כהנא מזבח שבביתאל ומזבח שבדן מה קרא עליו הנה בן נולד לבית דוד יאשיהו שמו וזבח עליך את כהני הבמות המקטירים עליך  ועצמות ירבעם ישרפו עליך אין כתיב כן אלא ועצמות אדם ישרפו עליך  מלמד שחלק כבוד למלכות דכ' ויהי כשמע המלך את דבר איש האלהים אשר קרא על המזבח בבית אל וישלח ירבעם את ידו מעל המזבח לאמר תפשוהו  ר' חונא בשם ר' אידי חס המקו' על כבודו של צדיק יותר מכבודו עומד ומקריב לע"ז ולא יבשה ידו וכיון ששלח ידו בצדיק יבשה ידו הדה היא דכת' ותיבש ידו אשר שלח עליו  ויען המלך ויאמ' אל איש האלהים חל נא את פני י"י אלהיך והתפלל בעדי  תרין אמורין חד אמ' אלהיך ולא אלהי וחרנא א' באילו הפנים הוא קורא אותו אלהי ועומד ומקריב לע"ז והוא קורא אותו אלה' אעפ"כ ויחל איש האלהים את פני י"י ותשב יד המלך אליו ותהי כבראשונה  מה הוא כבראשונה ר' ברכיה ר' יודא בר' סימון בשם ר' יהושע בן לוי אם תכתוש את האויל במכתש של חרשין אין את מועיל ממנו מה בראשונה עומד ומקרב לע"ז אף בשנייה עומד ומקרי' לע"ז ד"א כסף נבחר לשון צדיק  זה הקב"ה שהיבחיר את לשונו למשה וא' כי תשא את ראש בני ישראל (שמות ל יב 
פסקא ב אות ז  מה כת' למעל' מן העינין וכפר אהרן על קרנותיו אחת בשנה  מה כת' בתריה כי תשא את ראש בני ישראל כי תשה כת' כמה דאת או' כי תשה ברעך  א' משה לפני הק' רבון העולמים בשעה שיש להם לישר' זכות הנח להם ובשעה שאין לישר' זכות כביכול הנשה להם פעם אחת בשנה כדי שיבוא יום הכיפורים ויכפר כי ביום הזה יכפר עליכם וג'  את ראש א"ר יוסי בר' חנינה רמזו שהוא עתיד לקרב ראשון של שבטים ואי זה זה זה ראובן יחי ראובן  בני ישראל ר' יודן בשם ר' שמואל בר' נחמן למלך שהיה לו אפיקריסין והיה מצוה את עבדו ואו' לו נערה קפלה תן דעתך עליה א' לו אדוני המלך מכל אפיקריסין שיש לך אין אתה מצויני אלא על זה א' לו מפני שהיא דבוקה בבשרי כך א' משה לפני הקב"ה רבון העולמים משבעים אומות אויתנטיות שיש לך בעולמך אין אתה מצויני אלא על ישר' ואל בני ישראל תאמר  ואל בני ישראל תדבר  אמור אל בני ישראל  דבר אל בני ישראל  צו את בני ישראל  ואתה תצוה את בני ישראל  כי תשא את ראש בני ישראל  א' לו הק' מפני שהם דבוקין בי דכת' כי כאשר ידבק האזור אל מתני איש כן הדבקתי אלי את כל בית ישראל וג'  א"ר אבין למלך שהיה לו פורפירי' והיה מצוה את עבדו ואו' לו נערו קפלו תן דעתך עליו אמ' לו אדוני המלך מכל פורפורין שיש לך אין אתה מצויני אלא על זה א' לו מפני שאותה לבשתי בשעה שמלכתי תחילה כך א' משה לפני הקב"ה רבון העולמים משבעים אומות העולם איתנטיות שיש לך בעולמך אין אתה מצוני אלא על ישר' דכת' ואל בני ישר' תאמר ואל בני ישר' תדבר אמור אל בני ישר' דבר אל בני ישר' צו את בני ישר' ואתה תצוה את בני ישר' כי תשא את ראש בני ישראל אמ' לו מפני שהמליכוני על הים ואמרו י"י ימלוך לעולם ועד  א"ר ברכיה לזקן שהיתה לו מעפורת והיה מצוה את משרתו ואו' לו נערה קפלה תן דעתך עליה א' לו אדוני זקן מכל מעפורות שיש לך אין אתה מצויני אלא על זו א' לו מפני שבה נתעטפתי בשעה שנתמניתי זקן תחיל' כך אמ' משה לפני הקב"ה רבון העולמי' משבעים אומות איותנטיות שיש בעולמך אין את מצויני אלא על ישר' ואל בני ישר' תאמר ואל בני ישר' תדבר אמור אל בני ישר' דבר אל בני ישר' צו את בני ישר' ואתה תצוה את בני ישר' כי תשא את ראש בני ישר' אמ' לו מפני שקיבלו עליהם עול מלכותי בסיני ואמרו כל אשר דבר י"י נעשה ונשמע : א' ר' יודן בוא וראה כמה חיבב הקב"ה את ישר' שהוא מזכירן חמשה פעמים בפסוק אחד הדה היא דכת' ואתנה את הלוים נתונים לאהרן ולבניו מתוך בני ישראל לעבד את עבדת בני ישראל באהל מועד ולכפר על בני ישראל ולא יהיה בבני ישראל נגף בגשת בני ישראל אל הקדש  תני ר' שמעון בן יוחי למלך שמסר את בנו לפידגוגו והיה מצוה ואו' לו אכל ברי שתה ברי אזל ברי לבי סיפרא אתא ברי מבי סיפרא כך הקב"ה מתאוה להזכיר את ישר' בכל שעה א"ר יודה בר' סימון לאחד שהיה יושב ועושה עטרה למלך עבר אחד וראה אותו אמ' לו מה את יושב ועושה א' לו עטרה למלך א' לו כל מה שאת יכול לקבוע איזמרגדין קבע אבנים טובות ומרגליות קבע שהיא עתידה להנתן בראשו של מלך כך אמ' הקב"ה למשה משה כל מה שאת יכול לשבח בישר' לפניי שבח לפארן פאר שאני עתיד להתפאר בם ויאמר לי עבדי אתה ישראל אשר בך אתפאר (ישעיה מט ג 
פסקא ב אות ח  לפקודיהם  א"ר יהושע בר' נחמיה א' הקב"ה למשה לך מנה את ישר' וא' משה לפני הקב"ה רבון כל העולמים כת' והיה זרעך כעפר הארץ  והרביתי את זרעך ככוכבי השמים  והיה מספר בני ישראל כחול הים  ואת אמר לי לך מנה את ישר' א' לו משה לא כשם שאת סבור אלא אם ביקשתה לעמוד על מינינם של ישר' טול ראשי אתיות של שבטין ואת עומד על מינינם ריש דראובן תרתין מאוון אלפין שין דשמעון תלת מאוון אלפין נון דנפתלי חמשין אלפין יהודה יוסף יששכר תלתין אלפין זין דזבולון שבעה אלפין דלת דדן ארבעה אלפין גמל דגד תלתא אלפין בית דבנימן תרין אלפין אלף דאשר חד אלפא הא חמש מאוון ותשעין ושבעה אלפין הן אינון תלתי אלפייא חורנייה מה שנפלו בימי העגל ויעשו בני לוי כדבר משה ויפל מן העם ביום ההוא כשלשת אלפי איש  ר' מנחמא בשם ר' ביבי למלך שהיה לו צאן ונכנסו זאבים לתוכה ובקעוה א' המלך לרועה מנה את צאני לידע כמה חסרו כך א' הקב"ה למשה מנה את ישר' לידע כמה חסרו בעשרה מקומות נמנו ישר' אחד בירידתן למצרים בשבעים נפש ירדו אבותיך  ואחת בעלייתן ויסעו מרעמסס סוכותה כשש מאות אלף רגלי  ושנים בחומש הפיקודים אחד בדגלים ואחד בחילוק הארץ ושנים בימי שאול ויפקדם בטלאים  ויפקדם בבזק  כד אינון עתירין באילין אמריא וכד אינון מסכינין באילין בזיקיא ואחת בימי דוד שנ' ויתן יואב את מספר מפקד העם  אם מספר למה מפקד ואם מפקד למה מספר אלא עשה שתי אנפוראות גדולה וקטנה הקטנה הראה לדוד הגדולה לא הראה לו שנ' ויתן יואב את מספר מפקד העם  ואחד בימי עזרא כל הקהל כאחד ארבע רבוא  ואחד לעתיד לבא עוד תעבורנה הצאן על יד מונה  והדין כי תשא את ראש וגו' (שמות ל יב 
פסקא ב אות ט  ר' מנחמא ור' ביבי ור' חייא רבא בשם ר' אלי' בר יעקב נמשלו ישר' כחול מה החול הזה את עושה אותו גומא מבערב ובשחרית את מוצא שנתמלאת כך כל אלפים שחסרו בימי דוד נתמלאו בימי שלמה שנ' יהודה וישראל רבים כחול וגו'  ר' אליע' בש' ר' יוסי בן זמר' כל זמן שנמנו ישר' לצורך לא חסרו שלא לצורך חסרו ואיזה זמן נמנו לצורך בימי משה ואיזה זמן נמנו שלא לצורך בימי דוד ר' שמואל בר נחמני בש' ר' יונתן ונתנו איש כופר נפשו  בימי משה ולא יהיה בהם נגף בפקוד אותם  בימי דוד 
פסקא ב אות י  זה יתנו כל העובר על הפקודים וגו'  א' ר' מאיר כמין מטבע של אש הוציא מתחת כסא הכבוד שלו והראהו למשה ואמר לו זה יתנו כל העובר ר' יודה ור' נחמיה ר' יודה אמ' כל דעבר בימא יתן ור' נחמיה אמ' כל דעבר על סכומייא יתן מחצית השקל ר' יודה ור' נחמיה ר' יודה אומ' לפי שחטאו בחצי היום לפיכך יתנו מחצית השקל ור' נחמי' או' לפי שחטאו בשש שעות ביום לפיכך יתנו מחצית השקל דעביד שיתא גרמיסין ר' יהוש' בר נחמ' בש' רב' יוחנ' בן זכאי לפי שעברו ישר' על עשרת הדברות לפיכך יהא כל אחד ואחד נותן עשרה גירה ר' ברכיה ור' לוי בש' ר' שמעו' בן לקי' לפי שמכרו בכורה של רחל בעשרים כסף לפיכך יהא כל אחד ואחד פודה בנו בכור בעשרי' כסף ר' פנחס בש' ר' לוי או' לפי שמכרו בכורה של רחל בעשרי' כסף ונפל לכל אחד ואחד מהן טבע לפיכך יהא כל אחד ואחד נותן שקלו טבע ר' יודה בר סימון בש' ר' יוחנ' שלשה דברי' שמע משה מפי הגבורה ונבהל ונרתע לאחוריו בשעה שאמר לו ועשו לי מקדש  אמ' משה לפני הקב"ה רבונו של עולם הנה השמים ושמי השמים לא יכלכלוך ואתה אמרת ועשו לי מקדש א' לו הקב"ה משה לא כשאתה סבור אלא עשרים קרש בצפון ועשרים קרש בדרום שמונה במערב ואני יורד ומצמצם שכינתי ביניכם למטן דכתי' ונועדתי לך שם  ובשעה שאמ' את קרבני לחמי לאישי  א' משה לפני הקב"ה רבונו של עול' אם מכניס אני כל חיות שבעולם יש בהן העלאה אחת או כל עצים שבעולם יש בהם העלאה אחת שנ' ולבנון אין די בער וחיתו אין די עולה  א' לו הקב"ה משה לא כשאתה סבור אלא ואמרת להם זה האשה  ולא שניים בבת אחת אלא אחד שחרית ואחד בין הערבים שנ' הכבש אחד תעשה בבקר ואת הכבש השני תעשה בין הערבים  ובשעה שאמ' ונתנו איש כופר נפשו  א' משה לפני הקב"ה רבו' ש"ע מי יכול לתת פדיון נפשו אח לא פדה יפדה איש  ויקר פדיון נפשם  א' לו הקב"ה למשה לא כשאתה סבור אלא זה יתנו  כזה יתנו ר' הונא בשם ר' שדי לא מצאנוה שגיא כח  לא מצינו כוחו של הקב"ה ואין הקב"ה בא בטרחות על ישר' וכיון ששמע משה כך התחיל לשבח בישר' ואו' אשרי העם שי"י אלהיו אשרי העם שככה לו  אשרי שאל יעקב בעזרו  חסילה