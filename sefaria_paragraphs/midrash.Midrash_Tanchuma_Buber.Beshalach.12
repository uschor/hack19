ד"א . זש"ה קוה קויתי ה' וגו' , אמר ' פנחס הכהן בר חמא אם קויתה ולא באח זורוקוה, אמר דוד קוה אל ה'  , אם בא קויך יפה, אם לאו חזור וקוה אל ה', ואמר דוד קוה קויתי אל ה', מתוך הקיווי ויט אלי וישמע שועתי . וישמע אלהים אתל נאקתם וגו' , ויעלני מבור שאון מטיט היון וגו' , מטיט לבינים, ויקם על סלע רגלי , שנתן לי בזת מצרים ובזת הים, , ויתן בפי שיר חדש , אז ישיר משה וגו'. מהו אז, באז עשה הקב"ה לדורו של אנוש היבשה ים, שנאמר אז הוחל לקרא בשם ה' . ולנו עשה הים יבשה, באז אנו מקלסין אותו.  
ד"א למה באז, אמר משה באז קראתי תגר לפני הקב"ה, שנאמר ומאז באתי וגו' , ובלשון שסרחתי, בו בלשון אני מתקן ואקלס אותך.  
ד"א אז, א' אחד, ז' שבעה הרי שמונה, אמר משה בזכות המילה שניתנ לשמונה נקרע הים, ונקלס באז. אמר ר' לוי לגוזרי ים סוף לגזרים , שכן בלשון ארמי קורין למהולין גזורים, בזכות המילה נקרע הים.