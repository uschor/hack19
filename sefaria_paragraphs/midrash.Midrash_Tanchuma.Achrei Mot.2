רבי לוי פתח, אמרתי להוללים אל תהלו . מערבביא, אלו שלבן מלא עליהם חלחליות רעות. רבי לוי קורא להון פסוק זה, הוללים, אלו שהן מביאין אלילים לעולם. ולרשעים אל תרימו קרן . אמר הקדוש ברוך הוא לרשעים, הצדיקים לא שמחו בעולמי, ואתם מבקשים לשמח בעולמי. אדם הראשון לא שמח בעולמי, ואתם מבקשים לשמח בעולמי. רבי לוי בשם רבי מנסיא אמר, תפוח עקבו של אדם הראשון היה מכהה גלגל חמה. ואל תתמה, בנהג שבעולם אדם עושה שני דסקרין אחת לו ואחת לבן ביתו, של מי הוא עושה נאה, לא שלו. כך אדם הראשון נברא לתשמישו של הקדוש ברוך הוא, וגלגל חמה נברא לתשמישן של בריות, לא כל שכן שיהא תפוח עקבו של אדם מכהה גלגל חמה. ומה אם תפוח עקבו מכהה גלגל חמה, קלסתר פניו על אחת כמה וכמה. רבי לוי בשם רבי חמא בר חנינא אמר, שלש עשרה חפות קשר לו הקדוש ברוך הוא לאדם הראשון בגן עדן, שנאמר: בעדן גן אלהים היית כל אבן יקרה מסכתך אדם פטדה וגו' . רבי שמעון בן לקיש אמר, אחת עשרה. רבנן אמרי, עשר. ולא פליגי. מאן דעבד להו שלש עשרה, עבד כל אבן יקרה מסכתך תלת. ומאן דעביד להון אחת עשרה, עביד להון חדא. ומאן דעביד להון עשר, לא עבד חדא מנהון. ואחר כל השבח הזה, כי עפר אתה ואל עפר תשוב . אברהם לא שמח בעולמי, ואתם מבקשים לשמח בעולמי. אברהם נולד לו בן אחד למאה שנה, ולבסוף אמר לו הקדוש ברוך הוא, קח נא את בנך וגו' . ועשה אברהם אבינו מהלך שלשת ימים, היינו דכתיב: ביום השלישי וישא וגו' . מה ראה, ראה ענן קשור על גבי ההר. אמר לו: בני, רואה אתה מה שאני רואה כו'. הדא הוא דכתיב: ויבא אברהם לספד לשרה . מהיכן בא, מהר המוריה בא. כביכול, הקדוש ברוך הוא לא שמח בעולמו, ובני אדם מבקשים לשמח בעולמו. יהי כבוד ה' לעולם . ישמח ה' בעושיו אין כתיב, אלא ישמח ה' במעשיו. אימתי ישמח ה' במעשיו, במעשיהם של צדיקים לעתיד לבא. ישראל לא שמחו בעולמי, ואתם מבקשים לשמח בעולמי. ישמח ישראל במעשיו אין כתיב, אלא ישמח ישראל בעושיו , שעתידין ישראל לשמח במעשיו של הקדוש ברוך הוא לעתיד לבא. לפיכך כתיב: אמרתי להוללים אל תהלו. 