 ביום השביעי נשיא לבני אפרים  זש"ה לי גלעד ולי מנשה ואפרים מעוז ראשי יהודה מחוקקי , אמר ריש לקיש אם המינים יאמרו לך שאין הקב"ה מחיה מתים, אמור להם הרי אליהו  שהחיה את המת , הוי לי גלעד. ולי מנשה, אם יאמרו לך המינים שאין הקב"ה מקבל שבים, אמור להם הרי מנשה מעיד שקבלתי אותו בתשובה, שנאמר ויתפלל אליו ויעתר לו  וישיבהו   למלכותו , הוי לי מנשה. אפרים מעוז ראשי. אם יאמרו לך המינין שאין הקב"ה פוקד עקרות,  הרי אלקנה  מעיד שפיקדתי חנה אשתו, שנאמר כי פקד ה' את חנה וגו' , הוי אפרים מעוז ראשי וגו'. יהודה מחוקקי, אם יאמר לך אדם שאין הקב"ה מציל מן האש, הרי חנניה וחביריו מעידין שהצלתי אותם מן האש, שנאמר ויהי בהם מבני יהודה  , הוי יהודה מחוקקי.