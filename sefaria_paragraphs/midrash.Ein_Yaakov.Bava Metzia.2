בבא מציעא פרק ב - אמר רבי יוחנן משום רבי ישמעאל בן יהוצדק: מנין לאבדה ששטפה נהר שהיא מתרת? דכתיב:  "וכן תעשה לחמרו, וכן תעשה לשמלתו, וכן תעשה לכל אבדת אחיך אשר תאבד ממנו ומצאתה", מי שאבודה ממנו ומצויה אצל כל אדם, יצאתה זו, שאבודה ממנו ואינה מצויה אצל כל אדם.
אמר לך רבה: התם הינו טעמא: משום דאין מעבירין על האכלין.
ב אמר רב יהודה, [אמר שמואל]: בהני תלת מילי עבידי רבנן דמשנו  [במליהו]: במסכתא, בפוריא ובאושפיזא. 
מר זוטרא חסידא אגניב ליה כסא דכספא מאושפיזא. חזייה לההוא בר בי רב דמשי ידיה ונגיב בגלימא דחבריה, אמר: הינו האי, דלא איכפת ליה אממונא דחבריה, כפתיה ואודי.
אבוה דשמואל אשכח הני חמרי במדברא, ואהדרינהו למריהו לבתר תריסר ירחי שתא, לפנים משורת הדין.
"והיה עמך עד דרש אחיך אתו".  וכי תעלה על דעתך שיתננו לו קדם שידרשנו? אלא, דרשהו אם רמאי הוא  [או אינו רמאי].
מתניתין. ועד מתי חיב להכריז? עד כדי שידעו בו שכניו, דברי רבי מאיר. רבי יהודה אומר: שלש רגלים, ואחר הרגל האחרון שבעה ימים, כדי שילך לביתו שלשה, ויחזר שלשה, ויכריז יום אחד. גמרא. תנא: שכני אבדה, [מאי שכני אבדה? אילימא שכני דבעל אבדה, אי ידע ליה, ליזל ולהדריה נהליה! אלא, שכני מקום שנמצאה בו אבדה. פסקא. רבי יהודה אומר וכו'], ורמינהו: בשלשה במרחשון שואלין את הגשמים. רבן גמליאל אומר: בשבעה בו, שהוא חמשה־עשר יום אחר החג, כדי שיגיע אחרון שבארץ ישראל לנהר פרת. אמר רב יוסף: לא קשיא, כאן, במקדש ראשון, כאן, במקדש שני. במקדש ראשון, דנפישי ישראל טובא, דכתיב:  "יהודה וישראל רבים כחול אשר על  הים לרב", בעינן כולי האי. במקדש שני, דלא נפישי ישראל טובא, דכתיב בהו:  "כל הקהל כאחד ארבע רבוא אלפים שלש מאות ששים", לא בעינן כולי האי.
[משחרב בית המקדש, שיבנה במהרה בימינו, התקינו שיהו מכריזין בבתי כנסיות ובבתי מדרשות, ומשרבו האנסין, התקינו שיהיו מודיעין לשכניו ולמידעיו, ודיו], מאי, 'משרבו האנסין'? דאמרי: 'אבדתא למלכא'. רב אמי אשכח אודיא דדינרי, חזייה הוא רומאה דקא מירתת, אמר ליה: זילי, שקול לנפשך דלאו פרסאי אנן.  
תנו רבנן: אבן טען היתה בירושלים, כל מי  [שאבדה לו] אבדה נפנה לשם, וכל מי שמוצא אבדה נפנה לשם. זה עומד ומכריז, וזה עומד ונותן סמנים ונוטלה, וזו היא ששנינו: "צאו וראו אם נמחית אבן  [הטען"].
אבוה דרב פפא אירכס ליה חמרא ואשכחוה. אתא לקמיה דרבה בר רב הונא, אמר לו: זיל איתי סהדי דלאו רמאי את וטול. אזל איתי סהדי. אמר להו: "ידעיתון ביה דרמאי הוא"? אמרו ליה: 'אין'. אמר להו: 'אנא, רמאה אנא'? אמרו ליה: אנן, 'לאו רמאי את קאמרינן. אמר רבה בר רב הונא: מסתברא, לא מיתי אינש חובתא לנפשיה.
אמר מר: השואל ספר תורה מחברו, הרי זה לא ישאילנו  [לאחר]. מאי איריא ספר תורה? אפלו כל מילי נמי! דאמר רבי שמעון בן לקיש: כאן שנה רבי: אין השואל רשאי להשאיל ואין השוכר רשאי להשכיר! ספר תורה איצטריכא ליה, מהו דתימא: ניחא ליה לאינש דתעביד מצוה בממוניה, קא משמע לן.
מצא כסות, מנערה אחת לשלשים יום. למימרא, דנעור מעלי לה?! והאמר רבי יוחנן: מי שיש לו גרדי אמן בתוך ביתו, ינער כסותו בכל יום! אמרי: בכל יום קשי לה, אחת לשלשים יום מעלי לה. אי בעית אימא: לא קשיא, הא, בחד, והא, בתרי. אי בעית אימא: לא קשיא, הא, בידא, והא, בחוטרא. אי בעית אימא: לא קשיא, הא, בדעמרא, הא, בדכיתנא.
אמר רבי יוחנן: כסא דחרשין ולא כסא דפושרין, ולא אמרן אלא בכלי מתכות, אבל בכלי חרש, לית לן בה. בכלי מתכות נמי, לא אמרן אלא דלא צויץ, אבל דצויץ, לית לן בה. ולא אמרן, אלא דלא שדא ביה ציבי, אבל שדא ביה ציבי, לית לן בה.
ג אמר רבי יוחנן: מי שהניח לו אביו מעות הרבה, ורוצה לאבדן, ילבש  [בגדי] פשתן, וישתמש בכלי זכוכית, וישכר פועלים ואל ישב עמהם. ילבש  [בגדי] פשתן, בכיתנא רומיתא. וישתמש בכלי זכוכית, בזוגיתא חיורתא. וישכר פועלים ואל ישב עמהם, תרגומה, בתורי דנפיש פסידיהו.
תנו רבנן: המוצא כלי עץ, משתמש בהם בשביל שלא ירקבו. כלי נחשת, משתמש בהם בחמין אבל לא על ידי האור, מפני שמשחקן. כלי כסף, משתמש בהם בצונן אבל לא בחמין, מפני שמשחירן. מגרפות וקרדמות, משתמש בהם ברך אבל לא בקשה, מפני שמפחיתן. כלי זהב וכלי זכוכית לא יגע בהם עד שיבוא אליהו. וכדרך שאמרו באבדה, כך אמרו בפקדון. 'פקדון', מאי עבידתיה גביה? [אמר רב אדא בר חמא], אמר רב ששת: בפקדון שהלכו בעליהן למדינת הים.
[פסקא]. מצא שק או קפה, [וכל דבר] שאין דרכו לטל, הרי זה לא יטל כו'. מנא הני מילי? דתנו רבנן:  'והתעלמת', פעמים שאתה מתעלם, ופעמים שאי אתה מתעלם. הא כיצד? היה כהן והיא בבית הקברות, או שהיה זקן ואינה לפי כבודו, או שהיתה מלאכה שלו מרבה משל חברו, לכך נאמר: "והתעלמת מהם".
רבי ישמעאל ברבי יוסי הוה קאזיל באורחא, פגע ביה ההוא גברא דהוה דרי פתכא דאופי, אותבינהו וקא מיתפח. אמר ליה: 'דלי לי'. אמר ליה: 'כמה שוין'? אמר ליה: 'פלגא דזוזא'. יהיב ליה פלגא דזוזא ואפקרה. הדר זכה בהו. הדר יהיב ליה פלגא דזוזא ואפקרה. חזייה דהוה בעי למיהדר למזכה בהו, אמר ליה: 'לכולי עלמא אפקרינהו, ולך לא אפקרינהו'.
ד תני רב יוסף:  "והודעת להם", זה בית חייהם. "את הדרך", זו גמילות חסדים. "ילכו", זה בקור חולים. "בה", זו קבורה. "ואת המעשה", זה הדין. "אשר יעשון", זו לפנים משורת הדין. אמר מר: 'אשר ילכו', זה בקור חולים. הינו גמילות חסדים! לא נצרכה אלא לבן־גילו, דאמר מר: בן־גילו נוטל אחד מששים מחליו, ואפלו הכי מיבעי ליה למיזל לגביה. 'בה', זו קבורה, הינו גמילות חסדים. לא נצרכה אלא לזקן ואינה לפי כבודו. 'אשר יעשון', זו לפנים משורת הדין, דאמר רבי יוחנן: לא חרבה ירושלים אלא על שדנו בה דין תורה. אלא, דיני דמגיזתא לדיינו? אלא אימא: שהעמידו דיניהם על דין תורה, ולא עבדו לפנים משורת הדין.
אמר ליה ההוא מדרבנן לרבא: ואימא,  'הוכח', חדא זימנא, 'תוכיח', תרי זימני? אמר ליה: 'הוכח', אפלו מאה פעמים משמע. 'תוכיח', אין לי אלא הרב לתלמיד, תלמיד לרב מנין? תלמוד לומר: "הוכח תוכיח", מכל מקום.
ה "פתח תפתח".  אין לי אלא לעניי עירך, לעניי עיר אחרת, מנין? תלמוד לומר: "פתח תפתח", מכל מקום. "נתון תתן", אין לי אלא מתנה מרבה, מתנה מועטת מנין? תלמוד לומר: "נתון תתן", מכל מקום. "הענק תעניק", אין לי אלא שנתברך הבית בגללו, מעניקים , לא נתברך הבית בגללו, מנין? תלמוד לומר: "הענק תעניק", מכל מקום. ולרבי אלעזר בן עזריה דאמר: נתברך הבית בגללו מעניקים לו. לא נתברך הבית בגללו אין מעניקים,  "תעניק", למה לי? דברה תורה כלשון בני אדם.  "העבט תעביטנו", אין לי אלא שאין לו ואינו רוצה להתפרנס, אמר רחמנא: תן לו דרך הלואה. יש לו ואינו רוצה להתפרנס, מנין? תלמוד לומר: "תעביטנו", מכל מקום. 
תנו רבנן: מנין שאם אמר לו אביו: הטמא, או שאמר לו: אל תחזיר, שלא ישמע לו? שנאמר:  "איש אמו ואביו תיראו, ואת שבתתי תשמרו, אני ה'" כלכם חיבים בכבודי. טעמא דכתב רחמנא: "את שבתתי תשמרו", הא לאו הכי, הוה אמינא: ציית ליה, ואמאי? האי 'עשה', והאי 'לא־תעשה' ו'עשה', ולא אתי 'עשה' ודחי את 'לא־תעשה' ו'עשה'? איצטריך, סלקא דעתך: הואיל והקש כבוד אב ואם לכבודו של מקום, שנאמר כאן:  "כבד את אביך ואת אמך", ונאמר להלן:  "כבד את ה' מהונך", הלכך לציית ליה, קא משמע לן: דלא לישמע ליה.
אמר רבא: מדברי שניהם נלמד, "צער בעלי חיים" דאוריתא. 
תא שמע: אוהב, לפרק ושונא, לטען, מצוה בשונא, כדי לכף את יצרו. ואי סלקא דעתך "צער בעלי חיים" דאוריתא, הא, עדיף ליה! אפלו הכי, 'כדי לכף את יצרו' עדיף.
ו משנה. אבדתו ואבדת אביו, אבדתו קודמת. אבדתו ואבדת רבו, שלו קודם. אבדת אביו ואבדת רבו, של רבו קודמת, שאביו הביאו לעולם הזה, ורבו שלמדו חכמה מביאו לחיי העולם הבא. ואם אביו חכם, של אביו קודמת. היה אביו ורבו נושאין משאוי, מניח את של רבו ואחר כך מניח את של אביו. היה אביו ורבו בבית השבי, פודה את רבו ואחר כך פודה את אביו. ואם אביו חכם, פודה את אביו ואחר כך פודה את רבו. 
גמרא. מנא הני מילי? אמר [רב יהודה, אמר] רב: אמר קרא:  "אפס כי לא יהיה בך אביון", שלך קודם לשל כל אדם. ואמר רב יהודה, אמר רב: כל המקים בעצמו כך, סוף בא לידי כך. תנו רבנן: 'רבו' שאמרו, רבו שלמדו חכמה, ולא רבו שלמדו מקרא ומשנה, דברי רבי מאיר. רבי יהודה אומר: כל שרב חכמתו הימנו. רבי יוסי אומר: אפלו לא האיר עיניו אלא במשנה אחת, זה הוא רבו. אמר רבא: כגון רב סחורה, דאסברן ["זוהמא ליסטרון". שמואל קרע מאניה עליה ההוא מרבנן, דאסבריה "אחד יורד לאמת השחי, ואחד פותח כיון"]. אמר עולא: תלמידי חכמים שבבבל, עומדים זה מפני זה, וקורעין זה על זה, 
בעא מיניה רב חסדא מרב הונא: תלמיד וצריך לו רבו, מאי? אמר ליה: חסדא, חסדא, לא צריכנא לך, את צריכת לי. עד ארבעים שנין איקפדי אהדדי ולא עילי לגבי הדדי. יתיב רב חסדא ארבעין תעניתא, משום דחלש דעתיה דרב הונא. יתיב רב הונא ארבעין תעניתא, משום דחשדיה לרב חסדא.
ז תנו רבנן: העוסקים במקרא, מדה ואינה מדה. במשנה, מדה ונוטל עליה שכר. בתלמוד, אין לך מדה גדולה מזו. ולעולם הוי רץ למשנה יותר מן התלמוד. הא גופא קשיא, אמרת: "בתלמוד, אין לך מדה גדולה מזו", והדר אמרת: "ולעולם הוי רץ למשנה יותר מן התלמוד"! אמר רבי יוחנן: בימי רבי נשנית משנה זו, שבקי כולי עלמא מתניתין ואזלו בתר תלמודא. הדר דרש להו: ולעולם הוי רץ למשנה יותר מן התלמוד. מאי דרוש? כדדריש רבי יהודה ברבי אילעאי: מאי דכתיב:  "הגד לעמי פשעם ולבית יעקב חטאתם". "הגד לעמי פשעם", אלו תלמידי חכמים, ששגגות נעשות להם כזדונות. "ולבית יעקב חטאתם", אלו עמי־הארץ, שזדונות נעשות להם כשגגות. והינו דתנן: רבי יהודה אומר: הוי זהיר בתלמוד, ששגגת תלמוד עולה זדון. דרש רבי יהודה ברבי אילעאי: מאי דכתיב:  "שמעו דבר ה' החרדים אל דברו", אלו תלמידי חכמים. ["אמרו] אחיכם", אלו בעלי מקרא. "שנאיכם", אלו בעלי משנה. "מנדיכם", אלו עמי הארץ. שמא תאמר:  [אבד] סברם ובטל סכוים? תלמוד לומר: "ונראה בשמחתכם". שמא תאמר: ישראל יבושו? תלמוד לומר: "והם יבשו", גוים יבושו וישראל ישמחו.