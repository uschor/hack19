‎ויקרבו ימי ישראל למות. זה שאמר הכתוב: כי גרים אנחנו לפניך ותושבים ככל אבותינו כצל ימינו על הארץ ואין מקוה . כצל ימינו, הלואי כצלו של כתל או כצל האילן, אלא כצלו של עוף, שנאמר: ימינו כצל עובר.
ואין מקוה, אין מי יקוה שלא ימות, אלא הכל יודעים ואומרים בפיהם שהן מתים. אברהם אומר, ואנכי הולך ערירי . יצחק, בעבור תברכך נפשי בטרם אמות . יעקב, ושכבתי עם אבתי. אימתי, בשעה שנטה למות. לכך כתיב: ויקרבו ימי ישראל למות.