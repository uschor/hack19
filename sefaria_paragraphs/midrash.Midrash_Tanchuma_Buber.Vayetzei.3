ד"א ויצא יעקב. זש"ה רגלי חסידיו ישמור , זה אברהם כשרדף את המלכים, שנאמר מי העיר ממזרח וגו' , ורשעים בחשך ידמו , אלו ששה עשר מלכים שהרג בחשך, שנאמר ויחלק עליהם ללה .  
ד"א רגלי חסידיו ישמור. זה יעקב שיצא לילך לחרן, שכך אמר לו הקב"ה והנה אנכי עמך , ורשעים בחשך ידמו. זה עשו, שנאמר כל חשך טמון לצפוניו וגו' , והיה בית יעקב אש וגו' ובית עשו לקש  עשו כשיצא לרדוף אחר יעקב בעשר שעות, והכסה הקב"ה את היום ועשה אותו ערב, שנאמר ויפגע במקום וגו'  ב ט), למה כי לא בכח יגבר איש , א"ל הקב"ה שמא אתה סבור להיות גבור, ואף לעתיד לבא כך הוא עשה לישראל, שנאמר אור זרוע לצדיק , ואומר ואור צדיקים כאור נוגה וגו' , ואם תמיה אתה, כבר נעשה בעולם הזה, שנאמר לא ראו איש את אחיו .  
ד"א רגלי חסידיו ישמור, כיון שיצא יעקב מבית אביו, לא יצא אלא במקלו בלבד, שנאמר כי במקלי עברתי את הירדן הזה , אמר הקב"ה ליצחק כך עשה לך אברהם אביך, לא נתן לך את כל אשר לו, שנאמר ויתן אברהם את כל אשר לו ליצחק , וכן ויאמר אברהם אל עבדו זקן ביתו המושל בכל אשר לו , אמר ר' שמואל בר יצחק מהו המושל, שהמשילו בכל אשר לו, אמר אפילו אתה נותן כל מה שיש לי, קח אשה לבני משם. ויקח העבד עשרה גמלים מגמלי אדוניו וילך וכל טוב אדוניו בידו , זו היא דיתיקי  הוליך בידו, ויתן אברהם את כל אשר לו ליצחק , התחיל העבד מחלק לזו נזמים, ולזו קטליות, ולזו טבעות, זש"ה יש מפזר ונוסף עוד , בירכו הקב"ה, שנאמר ויהי אחרי מות אברהם ויברך אלהים את יצחק נו , אבל יצחק לא עשה כן ליעקב אלא הוציאו ריקם, אמר הקב"ה וחשך מיושר אך למחסור , ומה היתה לו נסתלקה ממנו שכינה, ואין אתה מוצא שנדבר עמו אלא בשעה שמת, בא וראה מה עשה עשו הרשע ליעקב, ראה אותו ריקם ולא ריחם עליו, אלא אמר הריני קודמו לדרך ואינו יכול לעבור בדרך ושם אני הורגו, ומנין שכך הנביא אומר על רדפו בחרב אחיו וגו' , ידע יעקב ותלה עיניו להקב"ה, ועשה עמו נסים, ונתן   ונקרע הירדן לפניו ועבר, שנאמר כי במקלי עברתי את הירדן הזה , והמתין עשו בדרך, ולא עבר יעקב בדרך, והרגיש עשו כי יעקב ברח ועבר את הירדן, מה עשה עשו רדף אחריו ומצא אותו במערה מקום דומה למרחץ שבטבריא, אמר יעקב לא פת ולא לחם בידי, אכנס ואחמם במרחץ, בא עשו הרשע והקיף את המרחץ כדי שימות בו, א"ל הקב"ה רשע שבעולם כנגדו אתה מזדווג, מיד א"ל הקב"ה ליעקב מה אתה מתיירא הנה אנכי עמך, א"ל יעקב רבונו של עולם, הואיל ובך אני בוטח, וכך אתה מבטיחני אבטח .