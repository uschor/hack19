בבא בתרא פרק ו - היה רבן שמעון בן גמליאל אומר: מנהג גדול היה בירושלים, המוסר סעודה לחברו וקלקלה, נותן לו דמי בשתו, ודמי בשת אורחיו. עוד מנהג גדול היה בירושלים, מפה פרוסה על גבי הפתח; כל זמן שהמפה פרוסה, אורחין נכנסין, נסתלקה המפה, אין האורחין נכנסין.
אמר רבי זוטרא בר טוביה, אמר רב: אין אומרים קדוש היום אלא על יין הראוי לנסך על גבי המזבח, למעוטי מאי? אילימא למעוטי יין מגתו וכו'. [אי למעוטי מגלה, סכנה הוא? וכו'], אי בעית אימא: לעולם למעוטי מגלה, ואף על גב דעבריה במסננת, כרבי נחמיה, אפלו הכי:  "הקריבהו נא לפחתך, הירצך או הישא פניך". בעא מיניה רב כהנא חמוה דרב משרשיא מרבא: חמר חורין, מהו? אמר ליה:  "אל תרא יין כי יתאדם".
פה אמר רב חיא בר יוסף: חמרא, מזלא דמריה גרים, שנאמר:  "ואף כי היין בגד, גבר יהיר ולא ינוה". אמר רב מרי: האי מאן דיהיר, אפלו אאינשי ביתיה לא מתקבל, דכתיב: "גבר יהיר ולא ינוה". מאי 'לא ינוה'? בנוה שלו! אמר רב יהודה, אמר רב: כל המתגאה בטלית של תלמיד חכם ואינו תלמיד חכם, אין מכניסין אותו במחצתו של הקדוש ברוך הוא. כתיב הכא: "לא ינוה", וכתיב התם:  "אל נוה קדשך".
פו כתוב בספר בן־סירא: הכל שקלתי בכף מאזנים, ולא מצאתי קל מסבין. וקל מסבין, חתן הדר בבית חמיו, וקל מחתן, אורח מכניס אורח. וקל מאורח, משיב דבר בטרם ישמע, שנאמר:  "משיב דבר בטרם ישמע, אולת היא לו וכלמה".
פז רבי חנינא נפק לקרייתא, רמו ליה קראי אהדדי, כתיב:  "והבית אשר בנה המלך שלמה לה', ששים אמה ארכו, ועשרים אמה רחבו, ושלשים אמה קומתו". וכתיב:  "ולפני הדביר עשרים אמה ארך, ועשרים אמה רחב, ועשרים אמה קומתו". אמר להו: כי קא חשיב, משפת כרובים ולמעלה.  מאי קא משמע לן? הא קא משמע לן]: למטה כלמעלה, מה למעלה, אין משמש כלום, אף למטה, אין משמש כלום. מסיע ליה לרבי לוי, דאמר רבי לוי ואי תימא רבי יוחנן: דבר זה מסרת בידינו מאבותינו: מקום ארון [וכרובים] אינו מן המדה. תניא נמי הכא: ארון שעשה משה, יש לו עשר אמות רוח לכל רוח ורוח.
[מגלה כתוב בפרק ראשון מאמר בענין זה, וראוי לסדרו במקום הזה.] 
פח אמר רבי לוי:  דבר זה מסרת  בידינו מאבותינו: מקום ארון אינו מן המדה. תניא נמי הכי: ארון שעשה משה, יש לו  עשר אמות לכל רוח.  וכתיב: "ולפני הדביר עשרים אמה ארך, ועשרים אמה רחב, ועשרים אמה קומתו ויצפהו זהב". ארון גופיה היכא הוה מנח? אלא לאו שמע מינה: בנס היה עומד.
פט אמר רבינאי, אמר שמואל: כרובים, בנס היו עומדים, שנאמר:  "וחמש אמות כנף הכרוב האחת, וחמש אמות כנף הכרוב השנית. עשר אמות מקצות כנפיו ועד קצות כנפיו". גופיהו, היכא הוה קימי? אלא שמע מינה: בנס היו עומדין. מתקיף לה אביי: ודילמא בולטין כתרנגולים*) הוו קימי? מתקיף לה רבא: ודילמא, זה שלא כנגד זה הוו קימי? מתקיף לה רב אחא בר יעקב: ודילמא באלכסונא הוו קימי? מתקיף לה רב הונא בריה דרב יהושע: ודילמא ביתא, מעילאי רוח? מתקיף לה רב פפא: ודלמא מיכף הוו כיפי ידיהו? מתקיף לה רב אשי: ודילמא שלחופי הוו משלחפי?  כיצד הן עומדין? רבי יוחנן ורבי אלעזר, חד אמר: פניהם איש אל אחיו, וחד אמר: פניהם לבית. ולמאן דאמר: פניהם איש אל אחיו, הכתיב:  "ופניהם לבית"? לא קשיא, כאן, בזמן שישראל עושין רצונו של מקום, כאן, בזמן שאין ישראל עושין רצונו של מקום. ולמאן דאמר: פניהם לבית, הכתיב:  "ופניהם איש אל אחיו"? דמצדדי אצדודי. דתניא, אונקלוס הגר אומר: כרובים;  "מעשה צעצעים" הם, ומצדדין פניהם כתלמיד הנפטר מרבו.
תניא: הלך בה לארכה ולרחבה, קנה מקום הלוכו, דברי רבי אליעזר, וחכמים אומרים: אין הלוך מועיל כלום, עד שיחזיק. אמר רבי אלעזר: מאי טעמא דרבי אליעזר? דכתיב:  "קום התהלך בארץ לארכה ולרחבה, כי לך אתננה". ורבנן? התם, משום חביבותא דאברהם הוא דקאמר ליה הכי, [כדי שיהא נוח לכבש לפני בניו].
תנו רבנן: אין פוחתין משבעה מעמדות ומושבות למת, כנגד  "הבל הבלים אמר קהלת, הבל הבלים הכל הבל". אמר ליה רב אחא בריה דרבא לרב אשי: היכי עבדי? אמר ליה: כדתניא: אמר רבי יהודה: ביהודה, בראשונה לא היו פוחתין משבעה מעמדות ומושבות למת, כגון: "עמדו יקרים, עמודו, שבו יקרים, שבו". אמרו לו: אם כן, אף בשבת מתר לעשות כן.