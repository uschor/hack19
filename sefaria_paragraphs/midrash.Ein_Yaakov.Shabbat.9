שבת פרק ט רבי עקיבא - מתניתין. אמר רבי עקיבא: מנין לעבודת כוכבים ומזלות שמטמאה במשא כנדה? שנאמר:  "תזרם כמו דוה, צא תאמר לו". מה נדה מטמאה במשא, אף עבודת כוכבים ומזלות מטמאה במשא. [גמרא]. אמר  [רבה]: 'תזרם' דאמר קרא, נכרינהו מינך כזר, 'צא' תאמר לו 'הכנס' אל תאמר לו.
נ תנינן:  "וישימו להם בעל ברית לאלהים" זה זבוב בעל עקרון, מלמד שכל אחד ואחד עשה דמות יראתו, ומניחה בתוך כיסו, כיון שזוכרה, מוציאה מתוך כיסו ומחבקה ומנשקה. אמר רבי חנינא בן עקביא: מפני מה אמרו: ספינת הירדן טמאה? מפני שטוענין אותה ביבשה ומורידין אותה למים. אמר רב יהודה, אמר רב: לעולם אל ימנע אדם את עצמו מבית המדרש, ואפלו שעה אחת, שהרי כמה שנים נשנית משנה זו בבית המדרש, ולא נתגלה טעמה, עד שבא רבי חנינא בן עקביא ופרשה. אמר רבי יונתן: לעולם אל ימנע אדם את עצמו מבית המדרש ומדברי תורה, ואפלו בשעת מיתה, שנאמר:  "זאת התורה, אדם כי ימות באהל" אפלו בשעת מיתה, תהא עוסק בתורה. אמר ריש לקיש: אין דברי תורה מתקימין, אלא, במי שממית עצמו עליה, שנאמר: "זאת התורה, אדם כי ימות באהל". 
נא אמר רבי חיא בר אבא, אמר רבי יוחנן: מאי דכתיב:  "לא תסיג גבול רעך [אשר גבלו ראשונים"]. גבול שגבלו ראשונים, לא תסיג. מאי גבלו ראשונים? אמר רבי שמואל בר נחמני, אמר רבי  [יוחנן:  דכתיב]:  "אלה בני שעיר החרי, ישבי הארץ". אטו כולי עלמא, יושבי רקיע נינהו? אלא, שהיו בקיאים בישובה של ארץ, שהיו אומרים: מלא קנה זה לזית, מלא קנה זה לגפנים, מלא קנה זה לתאנה. ו'חרי' שמריחין את הארץ. ו'חוי' אמר רב פפא: שהיו טועמים את הארץ כחויא. רב אחא בר יעקב אמר: 'חרי', שנעשו בני חורין מנכסיהן.
מתניתין. מנין לפולטת שכבת זרע ביום השלישי  [שהיא] טמאה? שנאמר:  "היו נכנים לשלשת ימים". מנין שמרחיצין את המילה ביום השלישי שחל להיות בשבת? שנאמר:  "ויהי ביום השלישי בהיותם כאבים". מנין שקושרין לשון של זהורית בראש שעיר המשתלח? שנאמר:  "אם יהיו חטאיכם כשנים, כשלג ילבינו". מנין לסיכה שהיא כשתיה, ביום הכפורים? אף על פי שאין ראיה לדבר, זכר לדבר, [שנאמר]:  "ותבא כמים בקרבו, וכשמן בעצמותיו".
נב אמר רב אדא בר אהבה: משה, בהשכמה עלה, ובהשכמה ירד. בהשכמה עלה, דכתיב:  "וישכם משה בבקר ויעל אל הר־סיני". בהשכמה ירד, דכתיב:  "לך רד ועלית אתה ואהרן עמך", מקיש ירידה לעליה, מה עליה, בהשכמה, אף ירידה, בהשכמה. [למה ליה למימרא להו? והא אמר רב הונא: ישראל קדושים הן, ואין משמשין מטותיהן ביום. הא אמר רבא: אם היה בית אפל, מתר. ואמר רבא, ואיתימא רב פפא: תלמיד חכם מאפיל בטליתו ומתר. והא טבולי־יום נינהו? אביי בר רבין ורב חנינא בר אבין, דאמרי תרויהו: נתנה תורה לטבול־יום. יתיב מרימר וקאמר לה להא שמעתא. אמר ליה רבינא למרימר: נתנה קאמרת, או 'ראויה' קאמרת? אמר ליה: 'ראויה' קאמינא. וליטבלו ביני שימשי, וליקבלו תורה ביני שימשי! אמר רבי יצחק:  "לא מראש בסתר דברתי". וליטבלו בצפרא דשבתא, וליקבלו תורה בצפרא דשבתא! אמר רבי יצחק: שלא יהא הללו הולכין לקבל תורה, והללו הולכין לטבילה]. תנו רבנן: בששי בחדש נתנו עשרת הדברות לישראל. רבי יוסי אומר: בשבעה בו. אמר רבא: דכולי עלמא, בראש חדש אתו למדבר סיני, כתיב הכא:  "ביום הזה באו מדבר סיני", וכתיב התם:  "החדש הזה לכם ראש חדשים". מה להלן ראש חדש, אף כאן ראש חדש. ודכולי עלמא, בשבת נתנה תורה לישראל, כתיב הכא:  "זכור את יום השבת לקדשו", וכתיב התם:  "ויאמר משה אל העם: זכור את היום הזה" וגו'. מה להלן בעצומו של יום, אף כאן בעצומו של יום. כי פליגי, בקביעא דירחא, רבי יוסי סבר: בחד בשבא איקבע ירחא, ובחד בשבא לא אמר להו ולא מידי, משום חולשא דאורחא. בתרי בשבא אמר להו:  "ואתם תהיו לי ממלכת כהנים". בתלתא  אמר להו מצות הגבלה, בארבעה עבוד פרישה. ורבנן סברי: בתרי בשבא איקבע ירחא, בתרי בשבא לא אמר להו ולא מידי, משום חולשא דאורחא, ובתלתא אמר להו: "ואתם תהיו לי". בארבעה, אמר להו מצות הגבלה, בחמשה, עבוד פרישה. מיתיבי:  "וקדשתם היום ומחר", קשיא לרבי יוסי. אמר לך רבי יוסי: יום אחד הוסיף משה מדעתו, דתניא: שלשה דברים עשה משה מדעתו, והסכים הקדוש ברוך הוא עמו. הוסיף יום אחד מדעתו, ופרש מן האשה, ושבר את הלוחות. הוסיף יום אחד מדעתו, מאי דרש? "היום ומחר", היום כמחר, מה למחר, לילו עמו, אף היום, לילו עמו. וליליא דהאידנא נפק ליה, שמע מינה: תרי יומי לבר מהאידנא. ומנא לן דהסכים הקדוש ברוך הוא עמו? דלא שריא שכינה עד צפרא דשבתא. ופרש מן האשה, מאי [דרש]? נשא קל־וחמר בעצמו, אמר: ומה ישראל, שלא דברה שכינה עמהם אלא שעה אחת, וקבע להם זמן, אמרה תורה:  "אל תגשו אל אשה". אני, שכל שעה ושעה שכינה מדברת עמי, ואינו קובע לי זמן, על אחת כמה וכמה. ומנא לן דהסכים הקדוש ברוך הוא על ידו? דכתיב:  "לך אמר להם שובו לכם לאהליכם", וכתיב בתריה: "ואתה פה עמד עמדי". ואית דאמרי:  "פה אל פה אדבר בו". שבר את הלוחות, מאי דרש? אמר: ומה פסח שהוא אחד מתרי"ג מצוות, אמרה תורה:  "כל בן נכר לא יאכל בו", התורה כלה [כאן], וישראל מומרים, על אחת כמה וכמה! ומנא לן דהסכים הקדוש ברוך הוא על ידו? שנאמר:  "אשר שברת", ואמר ריש לקיש: יישר כחך ששברת. תא שמע:  "והיו נכנים ליום השלישי", קשיא לרבי יוסי. הא אמרינן: יום אחד הוסיף משה מדעתו.
נג תניא:  "וישב משה את דברי העם אל ה'", וכתיב: "ויגד משה את דברי העם אל ה'". מה אמר ליה הקדוש ברוך הוא למשה? ומה אמר להם משה לישראל? ומה אמרו ישראל למשה? ומה השיב משה לפני הגבורה? זו מצות הגבלה, דברי רבי יוסי ברבי יהודה. רבי אומר: בתחלה פרש ענשה, דכתיב: "וישב משה", דברים שמשבבין דעתו של אדם. ולבסוף פרש מתן שכרה, דכתיב: "ויגד משה", דברים שמושכין לבו של אדם כאגדה. ואיכא דאמרי: בתחלה פרש מתן שכרה, דכתיב: "וישב משה", דברים שמשיבין דעתו של אדם, ולבסוף פרש ענשה, דכתיב: "ויגד משה", דברים שקשין לאדם כגידין. תא שמע: 'ששי' ששי בחדש, ששי בשבת, קשיא לרבנן. הא נמי רבי יוסי היא. 'ששי', למאי? רבא אמר: לחניתן. רב אחא בר יעקב אמר: למסען. וקא מיפלגי ב'שבת־דמרה', דכתיב:  "כאשר צוך ה' אלהיך", ואמר רב יהודה, אמר רב: כאשר צוך, במרה. מר סבר: א'שבת' איפקוד, א'תחומין' לא איפקוד, ומר סבר: א'תחומין' נמי איפקוד.
נד תא שמע: ניסן שבו יצאו ישראל ממצרים, בארבעה עשר שחטו פסחיהם, ובחמשה עשר יצאו, ולערב לקו בכורות. 'לערב', סלקא דעתך? אלא, מבערב לקו בכורות, ואותו היום, חמשה בשבת היה. מדחמיסר בניסן, חמשה בשבת, ריש ירחא דאיר, שבתא, וריש ירחא דסיון, חד בשבת, קשיא לרבנן! אמרי לך רבנן: איר דההוא שתא, עבורי עברוה. *)תא שמע:  "ויהי בחדש הראשון בשנה השנית באחד לחדש הוקם המשכן". תנא: אותו היום נטל עשר עטרות; ראשון למעשה בראשית, ראשון לנשיאים, ראשון לכהנה, ראשון לעבודה, ראשון לירידת האש, ראשון לאכילת קדשים, ראשון לשכון שכינה, ראשון לברך את ישראל, ראשון לאסור הבמות, ראשון לחדשים. ומדריש ירחא דניסן דהאי שתא, חד בשבא, דאשתקד, ארבעה בשבא, דתניא: אחרים אומרים: אין בין עצרת לעצרת, ואין בין ראש השנה לראש השנה, אלא ארבעה ימים בלבד. ואם היתה שנה מעברת, חמשה. הוה ליה, ריש ירחא דאיר, מעלי שבתא, וריש ירחא דסיון, שבתא. קשיא, בין לרבי יוסי בין לרבנן! לרבי יוסי, שבעה חסרין עבוד. לרבנן, שמונה חסרים עבוד. 
נה דרש ההוא גלילאה עליה דרב חסדא: בריך רחמנא, דיהב אורין תליתאי, לעם תליתאי, על יד תליתאי, ביום תליתאי, בירחא תליתאי. כמאן? כרבנן.  "ויתיצבו בתחתית ההר", אמר רבי אבדימי בר חמא [בר חסא]: מלמד, שכפה הקדוש ברוך הוא עליהם את ההר כגיגית, ואמר להם: אם אתם מקבלים התורה, מוטב. ואם לאו, שם תהא קבורתכם. אמר רב אחא בר יעקב: מכאן, מודעא רבה לאוריתא. אמר רבא: אף על פי כן, הדור קבלוה בימי אחשורוש, דכתיב:  "קימו וקבלו היהודים" קימו מה שקבלו כבר.
נו אמר חזקיה: מאי דכתיב:  "משמים השמעת דין, ארץ יראה ושקטה", אם 'יראה' למה 'שקטה'? ואם 'שקטה' למה 'יראה'? אלא, בתחלה 'יראה', ולבסוף 'שקטה'. ולמה יראה? כדריש לקיש, דאמר ריש לקיש: מאי דכתיב:  "ויהי ערב ויהי בקר יום הששי", ה"א יתרה למה לי? מלמד, שהתנה הקדוש ברוך הוא עם מעשה בראשית, ואמר להם: אם ישראל מקבלין את התורה, אתם מתקימין. ואם לאו, אני מחזיר אתכם לתהו ובהו.
נז דרש רבי סימאי: בשעה שהקדימו ישראל 'נעשה' ל'נשמע', באו ששים רבוא של מלאכי השרת, לכל אחד ואחד מישראל קשרו לו שני כתרים, אחד כנגד 'נעשה', ואחד כנגד 'נשמע'. וכיון שחטאו ישראל, ירדו מאה ועשרים רבוא מלאכי חבלה, ופרקום, שנאמר:  "ויתנצלו בני ישראל את עדים מהר חורב". אמר רב חמא בר חנינא: בחורב טענו, בחורב פרקו. 
בחורב טענו, כדאמרינן. בחורב פרקו, דכתיב: "ויתנצלו בני ישראל" וגו'. אמר רבי יוחנן: וכלן, זכה משה ונטלן, דסמיך ליה:  "ומשה יקח את האהל". אמר ריש לקיש: ועתיד הקדוש ברוך הוא להחזירן לנו, שנאמר:  "ופדויי ה' ישבון, ובאו ציון ברנה, ושמחת עולם על ראשם, ששון ושמחה ישיגו, ונסו יגון ואנחה", שמחה שמעולם, על ראשם. אמר רבי אלעזר: בשעה שהקדימו ישראל 'נעשה' ל'נשמע', יצתה בת־קול ואמרה להם: מי גלה לבני רז זה, שמלאכי השרת משתמשין בו? דכתיב:  "ברכו ה' מלאכיו גברי־כח עשי דברו, לשמע בקול דברו". ברישא 'עשי', והדר 'לשמע'.
נח אמר רב חמא בר חנינא: מאי דכתיב:  "כתפוח בעצי היער" וגו', למה נמשלו ישראל לתפוח? לומר לך: מה תפוח זה, פריו קודם לעליו, אף ישראל, הקדימו נעשה לנשמע. ההוא צדוקי, דחזייה לרבא, דקא מעיין בשמעתא, ויתבא אצבעתא דידיה תותי כרעייה, וקא מייץ בהו, וקא מבען אצבעתיה דמא. אמר ליה: עמא  [פזיזא], דקדמיתו  [פומיכו לאודניכו], אכתי בפחזותיכו קימיתו. ברישא איבעי לכו למשמע, אי מציתו, קבליתו, ואי לא, לא קבליתו! אמר ליה: אנן, דסגינן בשלמותא, כתיב בן:  "תמת ישרים תנחם". הנך אנשי, דסגן בעלילותא, כתיב בהו:  "וסלף בגדים ישדם".
נט אמר רבי שמואל בר נחמני, אמר רבי יונתן: מאי דכתיב:  "לבבתני אחתי כלה, לבבתני באחת מעיניך". בתחלה, "באחת מעיניך", לכשתעשי, "בשתי עיניך". אמר עולא: עלובה כלה מזנה מתוך חפתה. אמר רב מרי ברה דבת שמואל: מאי קרא?  "עד שהמלך במסבו, נרדי נתן ריחו". אמר רב: ועדין חביבותא היא גבן, דכתיב: "נתן", ולא כתיב: "הסריח".
ס תנו רבנן: הנעלבים ואינם עולבים, שומעים חרפתם ואינם משיבים, עושים מאהבה ושמחים ביסורים, עליהם הכתוב אומר:  "ואהביו כצאת השמש בגברתו". אמר רבי יוחנן: מאי דכתיב:  "ה' יתן אמר המבשרות צבא רב", כל דבור ודבור שיצא מפי הגבורה, נחלק לשבעים לשונות. תנא דבי רבי ישמעאל:  "וכפטיש יפצץ סלע", מה פטיש זה נחלק לכמה ניצוצות, אף כל דבור ודבור שיצא מפי הקדוש ברוך הוא, נחלק לשבעים לשונות. אמר רב חננאל בר פפא: מאי דכתיב:  "שמעו, כי נגידים אדבר", למה נמשלו דברי תורה כנגיד? לומר לך: מה נגיד זה, יש בו להמית ולהחיות, אף דברי תורה, יש בו להמית ולהחיות. הינו דאמר רבא: למימינים בה, סמא דחיי, למשמאילים בה, סמא דמותא. דבר אחר: "נגידים", כל דבור ודבור שיצא מפי הקדוש ברוך הוא, קושרים לו שני כתרים. אמר רבי יהושע בן לוי: מאי דכתיב:  "צרור המר דודי לי בין שדי ילין", אמרה כנסת ישראל לפני הקדוש ברוך הוא: רבונו של עולם, אף על פי שמצר וממר לי דודי, "בין שדי ילין" .  "אשכל הכפר דודי לי בכרמי עין גדי", מי שהכל שלו, מכפר לי על *)עון גדי שכרמתי לי. מאי משמע דהאי 'כרמי', לישנא  [דמכניש] הוא? אמר מר זוטרא בריה דרב נחמן: כדתנן: כסא של כובס, שכורמין עליו את הכלים. ואמר רבי יהושע בן לוי: מאי דכתיב:  "לחיו כערוגת הבשם", כל דבור ודבור שיצא מפי הקדוש ברוך הוא, נתמלא כל העולם כלו בשמים. וכיון שמדבור ראשון נתמלא, דבור שני להיכן הלך? הוציא הקדוש ברוך הוא רוח מאוצרותיו, והיה מעביר ראשון ראשון, שנאמר:  "שפתותיו שושנים נטפות מור עבר", אל תקרי 'שושנים', אלא 'ששונים'. ואמר רבי יהושע בן לוי: כל דבור ודבור שיצא מפי הקדוש ברוך הוא, יצתה נשמתן של ישראל, שנאמר:  "נפשי יצאה בדברו". ומאחר שמדבור ראשון יצאה נשמתן, דבור שני היאך קבלו? הוריד טל שעתיד להחיות בו מתים, והחיה אותם, שנאמר:  "גשם נדבות תניף אלהים נחלתך ונלאה אתה כוננתה". ואמר רבי יהושע בן לוי: כל דבור ודבור שיצא מפי הקדוש ברוך הוא, חזרו ישראל לאחוריהם שנים עשר מיל, והיו מלאכי השרת מדדין אותם, שנאמר:  "מלכי צבאות ידדון ידדון". אל תקרי 'ידדון', אלא 'ידדון'.
סא ואמר רבי יהושע בן לוי: בשעה שעלה משה למרום, אמרו מלאכי השרת לפני הקדוש ברוך הוא: רבונו של עולם, מה לילוד אשה בינינו? אמר להם: לקבל התורה בא. אמרו לפניו: חמדה גנוזה, שגנוזה לך  תשע מאות שבעים וארבעה דורות, קדם שנברא העולם, אתה מבקש לתנה לבשר ודם"?  "מה אנוש כי תזכרנו ובן אדם כי תפקדנו?"  "ה' אדנינו מה אדיר שמך בכל הארץ אשר תנה הודך על השמים". אמר לו הקדוש ברוך הוא למשה: החזר להם תשובה! אמר לפניו: רבונו של עולם, מתירא אני שמא ישרפוני בהבל שבפיהם. אמר לו: אחז בכסא כבודי והחזר להם תשובה. שנאמר:  "מאחז פני כסה פרשז עליו עננו". ואמר רבי  [נחום]: מלמד שפרש שדי מזיו שכינתו ועננו עליו. אמר לפניו: רבונו של עולם, תורה שאתה נותן לי, מה כתיב בה?  "אנכי ה' אלהיך אשר הוצאתיך מארץ מצרים". אמר להם: למצרים ירדתם? לפרעה השתעבדתם? תורה, למה תהא לכם? שוב, מה כתיב בה?  "לא יהיה לך אלהים אחרים". בין עובדי כוכבים אתם שרויים, שעובדין עבודת כוכבים? שוב, מה כתיב בה?  "זכור את יום השבת לקדשו". כלום אתם עושים מלאכה, שאתם צריכין שבות? שוב, מה כתיב בה?  "לא תשא". משא ומתן יש ביניכם? שוב, מה כתיב בה?  "כבד את אביך ואת אמך". אב ואם יש לכם? שוב, מה כתיב בה?  "לא תרצח, לא תנאף, לא תגנב". קנאה יש ביניכם? יצר הרע יש ביניכם? מיד, הודו לו להקדוש ברוך הוא, שנאמר:  "ה' אדנינו מה אדיר שמך" וגו', ואלו "תנה הודך על השמים", לא כתיב. 
מיד, כל אחד ואחד נעשה לו אוהב, ומסר לו דבר, שנאמר:  "עלית למרום שבית שבי, לקחת מתנות באדם". בשכר שקראוך 'אדם' לקחת מתנות. ואף מלאך־המות מסר לו דבר, שנאמר:  "ויתן את הקטרת ויכפר על העם". ואומר:  "ויעמד בין המתים ובין החיים" וגו'. אי לאו דאמר ליה, מנא הוה ידע? 
סב ואמר רבי יהושע בן לוי: בשעה שירד משה מלפני הקדוש ברוך הוא, בא שטן ואמר לפניו: רבונו של עולם, תורה היכן היא? אמר ליה: נתתיה לארץ. הלך אצל ארץ, אמר לה: תורה היכן היא? אמרה ליה:  "אלהים הבין דרכה" וגו'. הלך אצל ים, ואמר ליה: "אין עמדי". הלך אצל תהום, ואמר ליה: "אין בי", שנאמר:  "תהום אמר: לא בי היא, וים אמר: אין עמדי וגו', אבדון ומות אמרוך באזנינו שמענו שמעה". חזר ואמר לפני הקדוש ברוך הוא: רבונו של עולם, חפשתיה בכל הארץ, ולא מצאתיה. אמר ליה: לך אצל בן עמרם. הלך אצל משה, ואמר ליה: תורה שנתן לך הקדוש ברוך הוא, היכן היא? אמר ליה: וכי מה אני, שנתן לי הקדוש ברוך הוא תורה? אמר ליה הקדוש ברוך הוא למשה: בדאי אתה? אמר לפניו: רבונו של עולם, חמדה גנוזה יש לך, שאתה משתעשע בה בכל יום, אני אחזיק טובה לעצמי? אמר ליה הקדוש ברוך הוא למשה: הואיל ומעטת עצמך, תקרא על שמך, שנאמר:  "זכרו תורת משה עבדי" וגו'. ואמר רבי יהושע בן לוי: בשעה שעלה משה למרום, מצאו להקדוש ברוך הוא שהיה קושר כתרים לאותיות. אמר ליה: משה, אין שלום בעירך? אמר לפניו: כלום יש עבד שנותן שלום לרבו? אמר ליה: היה לך לעזרני. מיד אמר לו:  "ועתה יגדל נא כח ה' כאשר דברת".
סג אמר רבי יהושע בן לוי: מאי דכתיב:  "וירא העם כי בשש משה", אל תקרי: 'בשש', אלא, "באו שש". בשעה שעלה משה למרום, אמר להם לישראל: לסוף ארבעים יום בתחלת שש אני בא. לסוף ארבעים יום, בא שטן וערבב את העולם. אמר להם: משה רבכם, היכן הוא? אמרו לו: עלה למרום. אמר להם: 'באו שש', ולא השגיחו עליו. 'מת', ולא השגיחו עליו. הראה להם דמות מטתו. והינו דקאמרו ליה לאהרן:  "כי זה משה האיש" וגו'.
סד אמר ליה ההוא מרבנן לרב כהנא: מי שמיע לך מאי "הר־סיני"? אמר ליה: הר שנעשו בו נסים לישראל. "הר ניסאי" מיבעי ליה! אלא: הר שנעשה בו סימן טוב לישראל. "הר סימנאי" מיבעי ליה! אמר ליה: מאי טעמא לא שכיחת קמיה דרב פפא ורב הונא בריה דרבי יהושע, דמעיני באגדתא דרב חסדא  [ורבה] בריה דרב הונא, דאמרי תרויהו: מאי "הר־סיני"? הר שירדה שנאה לעובדי כוכבים עליו. והינו דאמר רבי יוסי בר חנינא: חמשה שמות יש לו: "מדבר צין" שנצטוו ישראל עליו. "מדבר קדש" שנתקדשו ישראל עליו. "מדבר קדמות" שנתנה קדומה עליו. "מדבר פארן" שפרו ורבו עליו ישראל. "מדבר סיני" שירדה שנאה לעובדי כוכבים עליו. ומה שמו? "חורב" שמו. ופליגא דרבי אבהו, דאמר רבי אבהו: "הר־סיני" שמו, ולמה נקרא "הר חורב"? שירדה חרבה לגוים עליו.
סה [משנה. מנין שקושרין לשון של זהורית בראש שעיר המשתלח? שנאמר:  "אם יהיו חטאיכם כשנים" וגו'. גמרא. 'כשנים'? 'כשני' מיבעי ליה! אמר רבי יצחק: אמר הקדוש ברוך הוא לישראל: אם יהיו חטאיכם כשנים הללו, שסדורות ובאות מששת ימי בראשית ועד עכשיו, כשלג ילבינו. דרש רבא: מאי דכתיב:  "לכו נא ונוכחה, יאמר ה'". 'לכו נא'? 'בואו נא' מיבעי ליה! 'יאמר השם'? 'אמר השם' מבעי ליה! לעתיד לבוא, אמר להם הקדוש ברוך הוא לישראל: לכו נא אצל אבותיכם, ויוכיחו אתכם! ויאמרו לפניו: רבונו של עולם, אצל מי נלך? אצל אברהם, שאמרת לו:  "ידע תדע", ולא בקש רחמים עלינו? אצל יצחק, שברך את עשו:  "והיה כאשר תריד", ולא בקש רחמים עלינו? אצל יעקב, שאמרת לו:  "אנכי ארד עמך מצרימה", ולא בקש רחמים עלינו? אצל מי נלך? עכשיו: "יאמר ה'"! אמר להם הקדוש ברוך הוא: הואיל ותליתם עצמכם בי, "אם יהיו חטאיכם כשנים, כשלג ילבינו"! אמר רבי שמואל בר נחמני, אמר רבי יונתן: מאי דכתיב:  "כי אתה אבינו, כי אברהם לא ידענו, וישראל לא יכירנו, אתה ה' אבינו גאלנו" וגו'. לעתיד לבוא, אומר לו הקדוש ברוך הוא לאברהם: בניך חטאו [לי]. אומר לפניו: רבונו של עולם, ימחו על קדשת שמך. אמר: אימא ליה ליעקב, דהוה ליה צער גדול בנים, אפשר דבעי רחמי עליהו. אמר ליה: בניך חטאו, אמר לפניו: רבונו של עולם, ימחו על קדשת שמך. אמר: *)) לא בסבי טעמא, ולא בדרדקי עצה. אמר ליה ליצחק: בניך חטאו [לי]. אמר לפניו: רבונו של עולם, 'בני' ולא 'בניך'? בשעה שהקדימו לפניך 'נעשה' ל'נשמע', קראת להם:  "בני בכרי". עכשיו 'בני' ולא 'בניך'? ועוד, כמה חטאו? כמה שנותיו של אדם, שבעים שנה. דל עשרים, דלא ענשת עליהו, פשו להו חמשין. דל עשרים וחמשה דלילוותא, פשו להו עשרים וחמשה, דל תרתי סרי ופלגא דצלויי, ומיכל, ודבית הכסא, פשו להו תרתי סרי ופלגא. אם אתה סובל את כלם, מוטב. ואם לאו, פלגא עלי ופלגא עלך. ואם תאמר: כולהו עלי, הא קריבית נפשי קמך. פתחו ואמרו:  "אתה אבינו". אומר להם יצחק: עד שאתם מקלסין לי, קלסו להקדוש ברוך הוא, ומחוי להון יצחק, קודשא בריך הוא בעיניהו. מיד, נושאים עיניהם למרום ואומרים:  "אתה ה' אבינו גאלנו מעולם שמך". אמר רבי חיא בר אבא, אמר רבי יוחנן: ראוי היה יעקב אבינו לירד למצרים בשלשלאות של ברזל, אלא שזכותו גרמה לו, דכתיב:  "בחבלי אדם אמשכם, בעבתות אהבה, ואהיה להם כמרימי על על לחיהם ואט אליו אוכיל".
תנו רבנן: [האומר]: הרי עלי ברזל, אחרים אומרים: לא יפחת מאמה על אמה. למאי חזיא? אמר רב יוסף: לכליא עורב. ואיכא דאמרי, אחרים אומרים: לא יפחת מכליא עורב, וכמה? אמר רב יוסף: אמה על אמה.