אם כסף תלוה וגו'. פתח בה ר' תנחומא מלוה ה' חונן דל , כל מי שהוא מלוה לעני, כביכול כאילו מלוה להקב"ה, מלוה ה' חונן דל  , אמר ר' פנחס הכהן בר חמא מהו וגמולו ישלם לו, אמר הקב"ה נפש של עני היתה מבקשת לצאת והחייתה, חייך שאני מחזיר לך נפש תח נפש, למחר בנך או בתך באים לידי חובה או לידי מיתה, ונזכר להם, ואתן להם נפש תחת נפש, אמר הקב"ה חייך שנקראת מלוה אותו, שנאמר מלוה ה'. את מוצא על כל עבירות שאדם עושה הקב"ה יושב עליו במשפט, לומר היאך יצא משפטו, מי שגונב הקב"ה יושב עליו בדין, ועל מי שנואף, ועל מי שעובר עבירה, וכן אתה מוצא בימי אחאב, מיכה אמר לכן   דבר ה' ראיתי את ה' יושב על כסאו וכל צבא השמים   עליו מימינו ומשמאלו , וכי יש שמאל למעלה, והלא כתיב ימינך ה' וגו' , ואומר ימין ה' רוממה וגו' , וכאן הוא אומר משמאלו, מהו מימינו ומשמאלו, , אלו מטים לכף זכות, ואלו מטים לכף חובה, כך עושה הקב"ה לכל עוברי עבירה, נושא ונותן בדינם, אבל המלוה ברבית אינו נושא ונותן בדינו, אלא בעצמו פוסק את דינו, שכן אמר הקב"ה למלאכי השרת, בנשך נתן   לקח , מיד מלאכי השרת עונין לא יחיה את כל התועבות  עשה מות יומת , לכך אמר משה אם כסף תלוה את עמי.