ד"א ויצא יעקב. כתיב לך עמי בוא בחדריך וסגור  בעדי חבי כמעט רגע עד יעבור זעם , בשעה שאתה רואה השעה חצופה לא תעמוד כנגדה אלא תן לה מקום, שנאמר לך עמי בא בחדריך, הסתכלו בי כביכול שראיתי השעה חצופה בעונותיכם לא עשיתי אלא נתתי לה מקום, שנאמר השיב אחור ימינו וגו' , ואף אתם לך עמי, שכל מי שעומד כנגד השעה נופל בידה, וכל מי שנותן מקום לשעה, השעה נופלת בידו, נבות עמד כנגד השעה   שאמר לו אחאב תנה לי  כרמך ויהי לי לגן ירק , מה עשה אמר חלילה לי מה' וגו' , מה נעשה לו, נפל ביד השעה, שנאמר ויעידוהו אנשי בליעל  . אברהם נתן מקום לשעה, וברח מפני נמרוד מלך כשדים וחזרה השעה ונפלה בידו והרג ששה עשר מלכים, שנאמר ויחלק עליהם לילה , ויצחק נתן מקום לשעה בשעה שאמרו לו פלשתים לך מעמנו , מיד וילך משם יצחק  וחזרה השעה ונפלה בידו, שנאמר ואבימלך הלך אליו מגרר וגו' ויאמר אליהם יצחק מדוע באתם אלי וגו' ויאמרו ראה ראינו כי היה ה' עמך וגו' , ויוסף נתן מקום לשעה, בשעה שמכרו אותו אחיו לא היה יכול לומר אחיכם אני, אלא נתן מקום לשעה, וחזרה השעה ונפלה לפניו, שנאמר וילכו גם אחיו ויפלו לפניו , משה נתן מקום לשעה, שנאמר ויברח משה   פרעה , וחזרה השעה ונפלה בידו, שנאמר   משה גדול מאד בעיני  פרעה ובעיני העם , ודוד נתן מקום לשעה שנאמר ויברח דוד מנויות , וכתיב בברחו מפני אבשלום בנו , וכתיב  מפני שאול במערה , וחזרה השעה ונפלה בידו, ששאול אמר לו הנה  ידעתי כי מלוך תמלוך וקמה בידך ממלכת ישראל . וכן יעקב שברח מפני השעה, ויברח יעקב שדה ארם , ונפלה השעה בידו, שנאמר ויקח עשו את נשיו וילך אל ארץ מפני יעקב אחיו , הוי לך עמי בא בחדריך.  
ד"א לך עמי בא בחדריך, הסתכל בחדרי לבך וראה שלא לפי עונותיך הבאתי עליך יסורין, שאין חדריך אלא חדרי כליות, שנאמר חופש כל חדרי בטן , ואם באו עליך יסורין לא תפתח פיך ותקרא תגר אחר מדת הדין, אלא וסגור דלתיך בעדך, למה חבי כמעט רגע עד יעבר זעם, אין היסורין באין לעולם אלא   הן, שנאמר הבי כמעט רגע עד יעבר זעם.