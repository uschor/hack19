פסקא יח אות א ענייה סוערה:  בני איש עד מה כבודי לכלימה וגומ'  בני איש אילו דואג ואחיתופל ולמה קורא אותם בני איש שהן בני אברהם יצחק ויעקב ואין איש אל' אבינו אברהם כמה דאת או' ועתה השב אשת האיש כי נביא הוא  ואין איש אלא אבינו יצחק כמה דאת או' מי האיש הלזה ההולך וגו'  ואין איש אלא אבינו יעקב כמה דאת או' ויעקב איש תם  עד מה כבודי לכלימה  א' דוד עד מתי אתם מכלימים בכבודי וקורין אותי בן ישי מדוע לא בא בן ישי  ראיתי בן לישי  גם לכלכם יתן בן ישי  לית לי שם תאהבון ריק  מרדפי' אחרי דברים של ריקנות עזבו שכחו אין המלכות חוזרת לו מעתה אלא תבקשו כזב סלה  מה אתם סבורים על שנוטלה מלכותי ממני לשעה שהיא לעולם ודעו כי הפלא י"י חסיד לו  כבר בשרני על ידי נתן הנביא וא' לי גם י"י העביר חטאתך ולא תמות  ד"א בני איש  אילו אומות העולם ולמה הוא קורא אותם בני איש שהן באים מבני בניו של נח ואין איש אלא נח כמה דאת או' ונח איש צדיק  עד מה כבודי לכלימה  זה בית המקדש א' הק' עד מתי אתם מכלימי' בכבוד ביתי מרקקים בו מטנפים בו עוברים בו עבירותיכם תאהבון ריק  מרדפים אחרי דברים של ריקנות עזבו שכחו אין השכינה חוזרת לו מעתה אלא תבקשו כזב סלה  מה אתם סבורים על שסילקתי שכינתי ממנו לשעה שהיא לעולם ודעו כי הפלא י"י חסיד לו  כבר בשרתיו על ידי ישעיה הנביא ואמרתי לו ענייה סוערה לא נוחמה (ישעיה נד יא 
פסקא יח אות ב  ענייה  ענייה מן הצדיקים ענייה מדברי תורה ענייה ממצות וממעשים טובים סוערה  מערערתה אומה שעיערוה אומות העולם הד"ה דכת' זכור י"י לבני אדום את יום ירושלם וג'  ר' אבא בר כהנא א' פגרו פגרו כמה דאת או' חומות בבל הרחבה ערער תתערער  ר' לוי או' פנון פנון כמה דאת או' ותמהר ותער כדה אל השוקת  על דעתא דר' אבא בר כהנא דא' פגרו פגרו עד יסודייה מטון עד היסוד בה על דעתא דר' לוי דא' פנון פנון עד יסודייה מטון עד היסוד בה 
פסקא יח אות ג  לא נוחמה  א"ר לוי כל מקום שנ' אין לה הוה לה ותהי שרה עקרה אין לה ולד  והוה לה הניקה בנים שרה  ויהי לפנינה ילדים ולחנה אין ילדים  והוה לה כי פקד י"י את חנה ותהר ותלד שלשה בנים ושתי בנות  ציון היא דורש אין לה  והוה לה ובא לציון גואל (ישעיה נט כ 
פסקא יח אות ד  הנה אנכי מרביץ בפוך אבניך  כהדין כחלה כמה דאת או' ותשם בפוך עיניה  ושלשה דברים נאמרו בפוך מגדל את השער שבעפעפים ופוסק דמעה ומעביר בת מלך ויסדתיך בספירים  סמפירינין ר' יודן ור' פינחס ר' יודן א' כל גיזרה וגיזרה שהיא עתידה להינתן בירושלם תהי נאה כסמפירינין הזה א"ר פנחס תאמר שהסמפירינין הזה רך הוא מעשה באחד שירד ברומי למכור סמפירינין א' לו הלוקח על מנת לבדוק א' לו על מנת כן מה עשה נטלו והיניחו על הסדן והיה מכה עליו בפטיש נבקע הסדן נחלק הפטיש והספיר לא חסר 
פסקא יח אות ה  ושמתי כדכוד  ר' אבא בר כהנא א' כדין וכדין ר' לוי א' כדכדיינון ר' יהוש' בן לוי אמ' אבני כדכודיה ר' יהושע קם עם אליהו זכור לטוב א' ליה לית מרי מחמי ליה אילין כדכודיה א' ליה אין הראן לו על ידי נס מעשה בספינה אחת שהיתה מפרשת בים הגדול והיתה כולה גוים והיה בה תינוק אחד יהודי ובא עליה סער גדול בים אתגלי אליהו על ההוא מינוקא וא' ליה אזיל בשליחותי' לגבי ר' יהושע בן לוי ומחמי ליה אילין אבני כדכודיה ואנא משזיב להדה אלפא בזכותך א' ליה ר' יהוש' בן לוי גדול הדור הוא ולית הוא מהימן יתי א' ליה אין ענוון הוא מהימן יתך הוא וכיד תחמי יתהון לא תחמי יתהון ליה קודם בר נש אלא דבריה למערתה דרחיקה מן לוד תלתא מילין ותחמי יתהון ליה תמן מיד נעשה נס ויצא משם בשלום אזל ההוא מיינוקא לגבי ר' יהוש' ואשכחי' דיתיב במתיבתא רבה דלוד א"ל מרי מיל' דצינעא אית לי מימר לך קם ליה ר' יהושע בן לוי אתון חמון ענוותנותיה דר' יהוש' בן לוי דאזל בתריה מהלך תלתא מילין ולא א' ליה מה את בעי מני וכיון דמטון למערתה א' ליה מרי אילין אינון אבני כדכודיה וכיד חמי יתהון היבהיקה מאורן והשליכן לארץ ונגנזו שמשותיך  שוריך ושעריך לאבני אקדח  ר' ירמיה בשם ר' שמואל בר יצחק עתיד הקב"ה לעשות שער מזרחי של בית המקדש הוא ושני פשיפשיו אבן אחת של מרגלית ר' יוחנן הוה יתיב ודריש גו כנישתא רבתה דציפורין עתיד הק' לעשות שער מזרחי של בית המקדש הוא ושני פשיפשיו אבן אחת של מרגלית והוה תמן חד מינוי פרוש א' אפי' כחדא ביעתא דשפנינא לית אנן משכחין והדין יתיב ואמר הכדין עם שהוא מפרש בים הגדול שקעה ספינתו בים וירד לעימקי תהום וראה מלאכי השרת מסתתים בו מגלפים בו מסרגים בו וא' להם מי הוא זה אמרו לו זה שער מזרחי של בית המקדש הוא ושני פשיפשיו אבן אחת של מרגלית מיד נעשה לו נס ויצא משם בשלום בשתא חוריתא אתא ואשכח לר' יוחנן יתיב ודריש בההוא עניינא עתיד הקב"ה לעשו' שער מזרחי של בית המקדש הוא ושני פשיפשיו אבן אחת של מרגלית א' ליה סבא סבא כל מה דאת יכיל למגלגלא גליג למשבחה שבח דאילולי דחמון עיני לא הוינא מהימן א' ליה ואילולי דחמון עינך לא הויתה מהימן למילייא דמרתי באורייתא תלא עינוי ואיסתכל ביה ונעשה מיד גל של עצמות מעשה בחסיד אחד דהוה מטייל בשוניתא דימא דחיפה והירהר בליבו וא' תאמר שהקב"ה עתיד לעשות שער מזרחי של בית המקדש ושני פשיפשיו אבן אחת של מרגלית מיד יצתה בת קול ואמרה לו אילולי שאתה חסיד גמור כבר היתה מידת הדין פוגעת באותו האיש העולם כולו בראתי בששה ימים דכת' ששת ימים עשה י"י את השמים ואת הארץ  ושער מזרחי של בית המקדש אי איפשר לעשותו הוא ושני פשיפשיו אבן אחת של מרגלית מיד ביקש רחמים על נפשו וא' לפניו רבון העולמים אע"פ כן בלבי הירהרתי ובשפתיי לא פירשתי מיד נעשה לו נס ונבקע לפניו הים וראה מלאכי השרת מסתתים בו מגלפים בו מסרגים בו א' להם מה הוא זה אמרו לו זה הוא שער מזרחי של בית המקדש הוא ושני פשיפשיו אבן אחת של מרגלית 
פסקא יח אות ו  וכל גבולך לאבני חפץ  א"ר בנימן בן לוי עתידין תחומי ירושלם להיות מליאים אבנים טובות ומרגליות וכל ישר' באין ונוטלין חפציהן מהם לפי שבעולם הזה ישר' מתחמין באבנים ובחצובות אבל לעתיד לבוא הם מתחמים באבנים טובות ומרגליות הד"ה דכת' וכל גבולך לאבני חפץ  א"ר לוי עתידין תחומין של ירושלם להיות מלאי' שנים עשר מיל על שמונה עשר מיל אבנים טובות ומרגליות לפי שבעולם הזה אדם חייב לחבירו והוא או' לו נלך נדון אצל הדיין פעמים שהוא עושה שלום ביניהם פעמים שאינו עושה שלום ביניהם לית תרתין אפייה נפקו מרציין אבל לעתיד לבוא אדם חייב לחבירו והוא אומ' לו נלך ונדון אצל מלך המשיח בירושלם וכיון שהיו מגיעין לתחומי ירושלם הם מוצאין אותן מלאין אבנים טובות ומרגליות והוא נסיב תרתין מינהון וא' ליה יתיר מן אילין אנא חייב לך והוא או' ליה אוף לא כדין יהא שרי לך יהא שביק לך הד"ה דכת' השם גבולך שלום  וכל בניך למודי י"י ורב שלום בניך  ארבעה רוב שלומות הן יפרח בימיו צדיק ורוב שלום עד בלי ירח  שלום רב לאוהבי תורתיך  וענוים ירשו ארץ והתענגו על רוב שלום  והדין וכל בניך לימודי י"י ורב שלום בניך  חסילה