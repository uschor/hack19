לא תזרע כרמך כלאים. מה אני צריך, והלא כבר נאמר  שדך לא תזרע?  מלמד שכל המקיים כלאים, עובר בשני לאוין. 
אין לי אלא כרם שלם. מנין אפילו כרם יחידי ועושה פירות? תלמוד לומר כרם, מכל מקום. 
ומנין לכלאי הכרם שאסור בהנאה? נאמר כאן "קדש", ונאמר להלן "קדש"; מה להלן איסור הנאה, אף כאן איסור הנאה. 
פן תקדש המלאה הזרע  מאימתי מלאה מתקדשת משתשריש וענבים משיעשו כפול הלבן . 
הזרע [אשר תזרע]. פרט  לזרע שיצא עם הזבלים או עם המים. הזורע והרוח מסערתו. יכול שאני  [מוציא], הזורע והרוח מסייעתו? ת"ל אשר תזרע. 
 המקיים קוצים בכרם - רבי אליעזר אומר קדש, שנאמר אשר תזרע. וחכמים אומרים, "זרע" - פרט למקיים קוצים בכרם. 
ותבואת הכרם. מאימתי התבואה מתקדשת – משתשריש, וענבים - משיעשו כפול הלבן. 
אין לי אלא כרם שהוא עושה פירות, שאין עושה פירות מנין? תלמוד לומר  [לא תזרע כרמך], מכל מקום. אין לי אלא כרם שלך, כרם של אחרים מנין? תלמוד לומר  [כרם], מכל מקום. 
 המתיח זמורות של גפן על גבי זרעים, אפילו אמה על אמה, הגפן אסורה היא ופרותיה. 
יכול לא  [יזרע], זה בפ"ע  וזה בפ"ע? ת"ל יחדו, אבל זבפ"ע  וזבפ"ע - מותר. 
 כלאים. לחייב משום כרם ומשום שדה. 
ד"א פן תקדש המלאה, פן תאסר המלאה כדברי רבי יהודה. 
אשר תזרע. אין לי אלא שזרע. זרע חבירו ורצה לקיים, מנין? תלמוד לומר תזרע, מכל מקום. 