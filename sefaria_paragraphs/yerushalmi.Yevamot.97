לא כן צריכה כשהיתה אמה מישראל.  שלא תאמר כשם שנתחללה אמה כך נתחללה בתה.  רבי אבהו בשם רבי יוחנן כשירה אפילו לכהן גדול.  מאי טעמא  בעמיו.  עם שהן עשויין שני עממין.  זכרים אסורין ונקיבות מותרות.  ר' חגיי בשם ר' פדת רבי שמעון בן לקיש לא אמר כן אלא בת גר עמוני פסולה שהיא באה מטיפה פסולה.  אמר רבי יוחנן ותני כן עממין זה בזה עד שלא נתגיירו זכרים אסורין איסור עולם.  ונקיבותיהן מותרות מיד.  נתגיירו זכרים אסורין איסור עולם ונקיבותיהן מותרות לאחר שלשה דורות.  רבי חזקיה בשם אחא מתניתא אמרה כן מניין אתה אומר אחד מכל משפחות הארצות שבא על אחת מן הכנענים וילדה ממנו בן מותר לקנותו עבד.  [ת"ל  וגם מבני התושבים הגרים עמכם יכול אפילו אחד מן הכנענים שבא על אחת מן האומות].  ת"ל אשר הולידו בארצכם ולא מן הגרים אשר בארץ שמואל בר אבא בעי עבדים מהו שיעלה להם דורות.  היך עבידה גר עבד עמוני שנשא לגיורת שפחה מצרית לאחר שלשה דורות נתגיירו אין תימר עבדים עלו להם דורות [מותרין מיד ואין תימר לא עלו להם דורות] זכרים אסורין איסור עולם ונקיבות מותרות לאחר שלשה דורות.  אמרו לו אם הלכה נקבל.  אם לדין יש תשובה.  מה היה להם להשיב.  ר' אבהו בשם רבי יוסי בי רבי חנינה הרי בת בנו ובת בתו הרי הן אסורין עד שלשה דורות אחד זכרים ואחד נקיבות.  רבי אבהו אמר ר"ש בן לקיש בעי משיבין דבר שהוא ממזר על דבר שאינו ממזר.  רבי חגיי אמר ר' אבהו בעי משיבין דבר שהוא כרת על דבר שאינו כרת.  אמר להון לא כי הלכה אני אומר ומקרא מסייעיני.   בנים לא בנות.  ר' יעקב בר אחא בשם רבי יאשיה דור אחד עשר שבממזר כר"ש כשר.  ולא דרש עשירי תני רבי אלעזר בי ר"ש אומר דור אחד עשר שבממזר זכרים אסורין נקיבות מותרות.  [מה להלן זכרים אסורים ונקיבות מותרות].  אף הכא זכרים אסורין נקיבות מותרות.  רבי שמואל בריה דרבי יוסי בי ר' בון אמר אתיא דרבי לעזר בי רבי שמעון כרבי מאיר כמה דרבי מאיר אמר גזירה שוה במקום שכתוב.  כן רבי לעזר בי ר' שמעון אומר גזירה שוה במקום שכתוב.  מה להלן זכרים אסורין ונקיבות מותרות אף הכא זכרים אסורין ונקיבות מותרות.