ד"א אתם נצבים היום. מה היום פעמים מאפיל, פעמים מאיר, אף אתם אע"פ שאפילה לכם הקב"ה עתיד להאיר לכם אור עולם, שנאמר והיה לך ה' לאור עולם , אימתי כשתהיו כולכם אגודה אחת, שנאמר  חיים כולכם היום , בנוהג שבעולם אם נוטל אדם אגודה של קנים שמא יכול לשברם בבת אחת, ואילו נוטל אחת אחת אפי' תינוק יכול ומשברם, וכן אתה מוצא שאין ישראל נגאלים עד שיהיו אגודה אחת, שנאמר בימים   ובעת ההיא נאם ה' יבואו בני ישראל  ובני יהודה יחדו , ואומר   ילכו בית יהודה על בית ישראל ויבואו יחדיו מארץ צפון , כשהן אגודים מקבלים פני שכינה.