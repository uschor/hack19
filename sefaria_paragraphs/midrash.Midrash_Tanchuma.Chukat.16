על אשר מעלתם בי במי מריבת וגו'. זה שאמר הכתוב: לא ירעיב ה' נפש צדיק , זה אדם הראשון. שכל הצדיקים שעמדו ממנו ונגזרה מיתה עליהם, אינן נפטרין עד שרואין פני שכינה, ומוכיחין לאדם הראשון ואומרים לו: אתה גרמת לנו מיתה. והוא משיבן, אני בידי חטא אחד, ואתם אין לכם כל אחד ואחד מכם שאין לו יותר מארבע עונות. ומנין שרואין פני שכינה ומוכיחין לאדם הראשון. שנאמר: אמרתי לא אראה יה, יה בארץ החיים, לא אביט אדם עוד עם יושבי חדל . והצדיקים נענשין מיתה על עברות קלות שלא יהא אדם הראשון נתפש על ידיהם, שנאמר: לא ירעיב ה' נפש צדיק . לכך כתיב: על אשר מריתם את פי.