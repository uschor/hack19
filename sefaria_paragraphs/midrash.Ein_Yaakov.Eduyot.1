עדויות פרק א - א ולמה מזכירין את דברי שמאי והלל לבטלה? ללמד לדורות הבאים שלא יהא אדם עומד על דבריו, שהרי אבות העולם לא עמדו על דבריהם.
ב ולמה מזכירין דברי היחיד בין המרבין, הואיל ואין הלכה אלא כדברי המרבים. שאם יראה בית־דין את דברי היחיד ויסמוך עליו, שאין בית־דין יכול לבטל דברי בית־דין חברו, עד שיהיה גדול ממנו בחכמה ובמנין. היה גדול ממנו בחכמה אבל לא במנין, במנין אבל לא בחכמה, אינו יכול לבטל דבריו, עד שיהיה גדול ממנו בחכמה ובמנין.
ג אמר רבי יהודה: אם כן למה מזכירין דברי היחיד בין המרבין לבטלה? שאם יאמר אדם, כך אני מקבל, יאמרו לו: כדברי איש פלוני שמעת.