לבלתי רום לבבו מאחיו. ולא משל  [הקודם].

ולבלתי סור מן המצוה ימין ושמאל. שלא יסור מן המצוה ימין ושמאל. 

למען יאריך ימים על ממלכתו. אם עושה הוא מה שכתוב בענין, כדאי הוא שיאריך ימים על ממלכתו.

הוא ובניו.  שאם מת, בנו עומד תחתיו. ואין לי אלא זה בלבד, מנין לכל פרנסי ישראל, שבניהם עומדים תחתיהם? תלמוד לומר הוא ובניו בקרב ישראל. כל זמן שהם בקרב ישראל - בנו עומד תחתיו.

ר' חנינא בן גמלא אומר, הרי הוא אומר  וגם אשר לא שאלת נתתי לך גם עושר גם כבוד. על מה שלא התניתי בתורה  - נתתי לך, על מה שהתניתי, לא אתן לך אלא אם כן עשית. וכה"א  ואתה אם תלך לפני כאשר הלך דוד אביך בתם לבב וביושר, לעשות ככל אשר צויתיך, חוקי ומשפטי תשמור, והארכתי את ימיך.
