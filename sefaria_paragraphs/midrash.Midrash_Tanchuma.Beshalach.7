‎ואכבדה בפרעה. מגיד כשיפרע הקדוש ברוך הוא מן האמות, שמו מתגדל בעולם, שנאמר: ושמתי בהם אות ושלחתי מהם פליטים אל הגוים תרשיש פול ולוד משכי קשת תובל ויון האיים הרחקים אשר לא שמעו את שמעי ולא ראו את כבודי והגידו את כבודי בגוים . וכתיב: כה אמר ה', יגיע מצרים וסחר כוש וסבאים אנשי מדה עליך יעברו ולך יהיו אחריך ילכו בזקים יעברו ואליך ישתחוו אליך יתפללו אך בך אל ואין עוד . מה כתיב אחריו, אכן אתה אל מסתתר אלהי ישראל מושיע. וכן הוא אומר: ונשפטתי אתו בדבר ובדם עמים רבים אשר אתו . מה כתיב אחריו: והתגדלתי והתקדשתי ונודעתי לעיני גוים רבים וידעו כי אני ה'. ואומר: ויהי בשלם סכו ומעונתו בציון, שמה שבר רשפי קשת מגן וחרב ומלחמה סלה , נודע ביהודה אלהים .