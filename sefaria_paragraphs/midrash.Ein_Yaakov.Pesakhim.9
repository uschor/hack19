פסחים פרק ט מי שהיה טמא - מח מעלות השחר ועד הנץ החמה, חמשה מילין. מנא לן? מלוט, דכתיב:  "וכמו השחר עלה, ויאיצו" וגו'. וכתיב:  "השמש יצא על הארץ ולוט" וגו'. ואמר רבי חנינא: לדידי חזי לי ההוא אתרא, והוי חמשה מילין. אמר רבא: שית אלפי פרסי הוה עלמא, וסומכא דרקיעא, אלפא פרסי, חדא גמרא, וחדא סברא וכו'.   והסוגיא ארוכה וביחוד מאמר בענין גן עדן וגהינם. מצרים, ארבע מאות פרסה על ארבע מאות פרסה. מצרים, אחד מששים מכוש, וכוש, אחד מששים בעולם, ועולם, אחד מששים בגן. וגן, אחד מששים בעדן. ועדן, אחד מששים בגיהנם. נמצא כל העולם כלו ככסוי קדרה לגיהנם. 
תא שמע, דתנא דבי אליהו: רבי נתן אומר: כל הישוב כלו, תחת כוכב אחד הוא עומד. תדע, שהרי אדם נותן עינו בכוכב אחד, הולך למזרח, עומד כנגדו, לארבע רוחות העולם, עומד כנגדו. מכלל, דכל הישוב כלו, תחת כוכב אחד עומד, תיובתא! תא שמע: עגלה בצפון ועקרב בדרום, וכל הישוב כלו אינו יושב אלא בין עגלה לעקרב. וכל הישוב כלו, אינו אלא שעה אחת ביום. [שאין חמה נכנסת לישוב, אלא שעה אחת ביום]. תדע, שבחמש, חמה במזרח, ובשבע, חמה במערב. חצי שש וחצי שבע, חמה עומדת בראש כל אדם, תיובתא! [תא שמע: דאמר רבן יוחנן בן זכאי: מה תשובה השיבתו בת־קול לאותו רשע, בשעה שאמר:  "אעלה על במתי עב, אדמה לעליון"? יצתה בת־קול ואמרה לו: רשע בן רשע, בן בנו של נמרוד הרשע, שהמריד את כל העולם כלו עלי במלכותו. כמה שנותיו של אדם? שבעים שנה, ואם בגבורות, שמונים שנה. שנאמר  "ימי שנותינו בהם שבעים שנה, ואם בגבורות שמונים שנה". מן הארץ עד לרקיע מהלך חמש מאות שנה, ועביו של רקיע מהלך חמש מאות שנה, ובין  רקיע לרקיע מהלך חמש מאות שנה, וכן בין כל רקיע ורקיע,  "אך אל שאול תורד, אל ירכתי בור", תיובתא]!
תנו רבנן: חכמי ישראל אומרים: גלגל קבוע ומזלות חוזרין. וחכמי אמות העולם אומרים: גלגל חוזר ומזלות קבועין. אמר רבי: תשובה לדבריהם; מעולם לא מצינו עגלה בדרום ועקרב בצפון. מתקיף לה רב אחא בר יעקב: ודילמא, כבוצינא דריחיא? אי־נמי, כצינורא דדשא? חכמי ישראל אומרים: ביום, חמה מהלכת למטה מן הרקיע, ובלילה, למעלה מן הרקיע. וחכמי אמות העולם אומרים: ביום, חמה מהלכת למעלה מן הרקיע, ובלילה, למטה מן הרקיע. [אמר רבי]: ונראין דבריהן מדברינו, שביום, מעינות צוננין ובלילה, רותחין. תניא, רבי נתן אומר: בימות החמה, חמה מהלכת בגובה של רקיע, לפיכך כל העולם כלו רותח ומעינות צוננין. בימות הגשמים, חמה מהלכת בשפולי רקיע, לפיכך כל העולם כלו צונן ומעינות רותחין. תנו רבנן: בארבעה שבילין חמה מהלכת; ניסן, איר, סיון, מהלכת בהרים, כדי לפשר את השלגים. תמוז, אב ואלול, [מהלכת] בישוב, כדי לבשל את הפרות. תשרי, חשון וכסלו, [מהלכת] בימים, כדי ליבש את הנהרות. טבת, שבט ואדר, מהלכת במדבר, שלא ליבש את הזרעים.