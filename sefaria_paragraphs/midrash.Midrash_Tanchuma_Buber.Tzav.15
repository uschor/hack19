ואת כל העדה הקהל . א"ל הקב"ה למשה, חלוק לו כבוד כנגד כל ישראל, כדי שיראו אותו שהוא נכנס לכהונה גדולה ותתרה בהן, שלא יחלוקו על הכהונה כקרח וכעדתו, שאני יודע שעתיד עוזיה לעמוד ולחלוק על הכהונה, שנאמר זכרון לבני ישראל למען אשר לא יקרב איש זר וגו' , הוא אינו מזרע לוי, כשם שהיה קרח, א"ל זכרון שאתה עשה לקרח אתה עושה לו, א"ל לא יהיה כקרח וכעדתו , א"ל והיאך אתה עושה לו, א"ל כאשר דבר ה' ביד משה לו , א"ל כשם שעשיתי לידך, ויוציאה  והנה ידו מצורעת כשלג , כך אני עשה לו, לפיכך ואת כל העדה הקהל.