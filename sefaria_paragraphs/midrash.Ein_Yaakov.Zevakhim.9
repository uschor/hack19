זבחים פרק ט - כב אמר רבי ענני בר ששון: למה נסמכה פרשת קרבנות לפרשת בגדי כהנה? לומר לך, מה קרבנות מכפרין, אף בגדי כהנה מכפרין. כתנת מכפרת על שפיכות דמים, שנאמר:  "וישחטו שעיר עזים ויטבלו את הכתנת בדם". מכנסים מכפרין על גלוי עריות, שנאמר:  "ועשה להם מכנסי בד לכסות בשר ערוה". והמצנפת מכפרת על גסי הרוח, [מנין? אמר רבי חנינא]: יבוא דבר שבגבה ויכפר על גבה. אבנט מכפר על הרהור הלב, אהיכא דאיתיה. חשן מכפר על הדינין, שנאמר:  "ועשית חשן משפט". אפוד [מכפר] על עבודה זרה, שנאמר:  "ואין אפד ותרפים". מעיל מכפר על לשון הרע, מנין? אמר רבי חנינא: יבוא דבר שבקול ויכפר על קול [הרע]. ציץ מכפר על עזות פנים, בציץ כתיב:  "והיה על מצח אהרן", ובעזות פנים כתיב:  "ומצח אשה זונה היה לך". איני, והא אמר רבי יהושע בן לוי: שני דברים לא מצינו [להם] כפרה בקרבנות ומצינו [לו] כפרה ממקום אחר, ואלו הן: שפיכות דמים ולשון־ הרע. שפיכות דמים מעגלה ערופה. לשון הרע מקטרת. דתני רב חנניא: מנין לקטרת שמכפרת? שנאמר:  "ויתן את הקטרת ויכפר על העם". ותנא דבי רבי ישמעאל: על מה קטרת מכפרת? על לשון־הרע, יבוא דבר שבחשאי ויכפר על מעשה חשאי. קשיא 'שפיכות דמים' א'שפיכות דמים', קשיא 'לשון הרע' א'לשון הרע'. שפיכות דמים אשפיכות דמים לא קשיא, הא, דידיע מאן קטליה, הא, דלא ידיע מאן קטליה. אי ידיע מאן קטליה, בר קטלא הוא? במזיד, ולא אתרו ביה. ו'לשון הרע' א'לשון הרע' [נמי] לא קשיא, הא, בצנעא הא, בפרהסיא.