 צדקתך כהררי אל. אמר ר' יהודה בר סימון צדקה שעשית עם נח בתבה כהררי אל,  ותנח התבה בחדש השביעי  על הרי אררט , ומשפטים שעשית עם דורו ודקדקת עמהם עד תהום רבה,  ביום הזה נבקעו כל מעינות תהום רבה , וכשהזכרתו לא לבדו נזכרת, שנאמר ויזכר אלהים את נח ואת כל החיה ואת כל הבהמה , הוי אדם ובהמה תושעי ה'.  
ר' יהושע בן לוי סליק לרומי, ראה שם שני עמודים של שיש מכוסין בקיטאות, בשרב שלא יפקעו, ובצינה שלא יקרשו, ראה שם עני אחד מחצלת של קנים מתחתיו, ומחצלת של קנים על גביו, על העמודים קרא צדקתך כהררי אל, הן דאת יהיב את משפיע, ועל העני קרא ומשפטיך תהום רבה,  דאת מחי את מדקדק.