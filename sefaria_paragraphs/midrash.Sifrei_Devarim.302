כי תכלה לעשר. יכול בחנוכה? נאמר כאן קץ, ונאמר להלן קץ, מה קץ האמור להלן רגל, אף קץ האמור כאן רגל. אי מה קץ האמור להלן  חג הסוכות  [אף] כאן חג הסוכות? תלמוד לומר: כי תכלה לעשר, רגל שכלו בו מעשרות, הוי אומר זה פסח. מכאן אמרו: ערב יום טוב האחרון [נ"א הראשון] של פסח של רביעית ושל שביעית הוה ביעור.  [ברביעית מפני מ"ע שבשלישית ובשביעית מפני מ"ע שבששית] יכול אף שנה שביעית תהא חייבת  [בבעור]? תלמוד לומר: בשנה השלישית, שנה שחייבת במעשר, יצאת שנה שביעית שאינה חייבת במעשר. יכול שני מעשרות נוהגין בה, אין לי אלא מעשר עני שבו דיבר הכתוב. מנין לרבות שאר מעשרות? תלמוד לומר מעשר תבואתך ריבה.