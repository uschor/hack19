 וגר לא תונה ולא תלחצנו לא תונה לו בדברים ולא תלחצנו בממון אל תאמר לו אמש היית עובד הבל ואתה מקודם עד עכשיו חזיר בין שיניך אתה עומד ומדבר עמי ומניין להונאתו  שהוא יכול לומר כי גרים הייתם מכאן היה ר׳ נתן אומר מום שבך אל תאמר לחבירך:
ראב"י אומר לפי שסורו רע הזהיר עליו הכתוב במקומות הרבה [וגר לא תונה ולא תלחצנו]  וגר לא תלחץ  ואתם ידעתם את נפש הגר הוא שסורו רע הזהיר עליו הכתוב במקומות הרבה:
חביבין הגרים שבכל מקום מכנה אותם כישראל שנא׳  אהבתי אתכם אמר ה׳  ואתה ישראל עבדי יעקב אשר בחרתיך ונאמר אהבה בישראל שנאמר אהבתי אתכם אמר ה׳ ונאמר אהבה בגרים  שנאמר ואוהב גר לתת לו לחם נקראו ישראל עבדים והגרים שנאמר  להיות לו לעבדים נאמר רצון לישראל שנאמר  והיה על מצחו תמיד לרצון ונאמר רצון בגרים שנאמר  עולותיהם וזבחיהם לרצון על מזבחי נאמר שמירה בישראל שנאמר  ה׳ שומרך ונאמר שמירה בגרים שנאמר  ה׳ שומר את גרים נאמר שירות בישראל שנאמר  ואתם כהני ה׳ תקראו משרתי אלהינו [יאמר לכם] ונאמר שירות בגרים שנאמר  ובני נכר הנלוים על ה׳ לשרתו חביבין גרים שלא מל א"א לא בן כ׳ ולא בן למ"ד אלא בן צ"ט שנה שאלו מל א"א בן כ׳ ובן למ"ד לא היה גר שנתגייר מן כ׳ שנה ומעלה או בן למ"ד שנה ומעלה אלא הקב"ה היה עמו ובא עד שהגיע לצ"ט שנה שלא לנעול דלת בפני הגרים א"א קרא עצמו גר שנאמר  גר ותושב וגו׳ דוד מלך ישראל קרא עצמו גר שנאמר  כי גר אנכי עמך וכן הוא אומר  כי גרים אנחנו לפניך וגו׳ חביבה א"י שמכשרת גרים  היה בא"י ואמר גר אני מקבלים אותו מיד ובחוצה לארץ אין מקבלין אותו אלא אם כן היו עדיו עמו וחביבה א"י שהיא מכפרת על עונות ופשעים שנאמר  ובל יאמר שכן חליתי וכן אתה מוצא בד׳ כיתות העומדים לפני הקדוש ברוך הוא שנאמר  זה יאמר לה׳ אני זה שכלו למקום ולא נתערב בו חטא וזה יקרא בשם יעקב אלו גרי הצדק וזה יכתוב ידו לה׳ אלו בעלי תשובה ובשם ישראל יכנה אלו יראי שמים: 