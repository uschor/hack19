כי ימצא. בעדים.  שנאמר להלן על פי שני עדים או על פי שלשה עדים יקום דבר, זה בנין אב. שכל מקום שנאמר "ימצא" - בשנים עדים ובשלשה עדים הכתוב מדבר.

באחד שעריך. מה תלמוד לומר? לפי שנאמר והוצאת את האיש ההוא או את האשה ההיא אשר עשו את הדבר הרע הזה אל שעריך.  שומע אני שער  שנדונו בו! ת"ל "שעריך" "שעריך" לגז"ש - מה "שעריך" האמור  [כאן] שער שנמצאו בו, ולא שער שנדונו בו; אף "שעריך" האמור  [להלן], שער שנמצאו בו ולא שער שנדונו בו.

[איש או אשה. מה תלמוד לומר?]  לפי שמצינו שהנדחים [המרובים] בסייף. יכול אף  [המועטים]? תלמוד לומר את האיש או את האשה.

וסקלתם באבנים ומתו. לפי שמצינו  שאין עושין עיר הנדחת, לא על פי  [יחיד], ולא ע"פ  [שנים]. יכול יהא פטור? תלמוד לומר איש או אשה אשר יעשה את הרע בעיני ה' א-להיך לעבור בריתו.

קרוי ה' שמות, חרם, תועבה, שנאוי, משוקץ, עול.

 [והמקום] קרא לו חמשה שמות, רע ומפר ברית, מנאץ, מכעיס, ממרה.

 [וגורם חמשה] דברים, מטמא את  [המקדש], מחלל את השם [ומסלק את השכינה ומפיל את ישראל בחרב ומגלה אותם מארצם.]

אין לי אלא  עובד, מנין  למשתחוה? תלמוד לומר וישתחו להם ולשמש או לירח או לכל צבא השמים.

[כשהוא אומר] אשר לא צויתי,  להביא את המשתף.

רבי יוסי הגלילי אומר, מכלל שנאמר  אשר חלק ה' א-להיך אותם לכל העמים, יכול שחלקם לעובדי כוכבים? ת"ל  [אשר לא צויתי].

רבי יוסי אומר, אלעזר בני אומר שלשה דברים, 

   * אשר לא צויתי, בתורה. 

   * ולא דברתי,  [לנביאים]. 

   * ולא עלתה על לבי, שיקריב אדם בנו על גבי המזבח. 

 אחרים אומרים, אשר לא צויתי, [זה בנו של מישע מלך מואב. ולא דברתי, זה בתו של יפתח.] ולא עלתה על לבי,  [זה יצחק בן אברהם].
