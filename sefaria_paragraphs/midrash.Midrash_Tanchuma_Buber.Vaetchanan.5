ואתחנן אל ה'. למה כדי שיכנס לארץ, זש"ה שמעה אלהים   וגו' , אמר ליה מה אתה מבקש, אמר ליה מקצה הארץ אליך אקרא בעטוף לבי , א"ל הקב"ה רב לך אל תוסף ,  רבונו של עולם אתה קראתני משה עבדי, לא כן עבדי משה , אני עבד ולויתן עבד, אני מתחנן לפניך, והוא מתחנן לפניך, שנאמר הירבה אליך תחנונים , תחינת לויתן שמעת וכרת עמו ברית וקיימתו, שנאמר היכרות ברית עמך תקחנו לעבד עולם , ואני עבדך ואמרת לי, הנה אנכי כורת ברית , ולא קיימתה, אלא אמרת לי, ומות בהר וגו' , ולא עוד אלא כתבת בתורה ואמרת, ואם אמר יאמר העבד אהבתי את אדוני וגו' , ואני אהבתי אותך ותורתך ובניך, לא אצא חפשי , איני מבקש למות, והגישו אדוניו אל האלהים ועבדו לעולם , ולא קיימת עמי, ועכשיו בבקשה שמעה אלהים רנתי , ואל תתעלם מתחנתי , א"ל הקב"ה אי אפשר, רב לך , בעל דין שלך כבר הוציא עליך גזירה שתמות וכל הבריות כמותך. 
 אדם הראשון שאכל מן האילן גרם מיתה לכל, ד"א ויאמר ה' רב לך בעל דין שלך כבר הקדימך, שכבר אמר איוב מי יתן שומע לי  , ומה אמר איוב, קטון וגדול שם הוא ועבד חפשי מאדוניו , הוי רב לך אל תוסף דבר.