מלא וגדוש קטרת וכסוי היה לו וכמין מטוטלת היה עליו מלמעלן:
מתני' מי שזכה במחתה נטל מחתת הכסף ועלה לראש המזבח ופנה את הגחלים הילך וחתה מן המאוכלות הפנימיות ירד ועירן לתוך של זהב
נתפזר ממנה כקב גחלים והיה מכבדן לאמה
ובשבת כופין עליהם פסכתר
ופסכתר הייתה כלי גדול מחזקת לתך ושתי שרשרות היו בה אחת שהוא מושך בה ויורד ואחת שהוא אוחז בה מלמעלן בשביל שלא תתגלגל
ושלושה דברים הייתה משמשת
כופין אותה על קב גחלים ועל השרץ בשבת ומורידין בה את הדשן מעל גבי המזבח:
מתני' הגיעו בין האולם ולמזבח נטל אחד את המגרפה וזרקה בין האולם ולמזבח
אין אדם שומע קול חברו בירושלים מקול המגרפה
ושלושה דברים הייתה משמשת
כהן שהוא שומע את קולה יודע שאחיו הכוהנים נכנסים להשתחוות והוא רץ ובא
ובן לוי שהוא שומע את קולה יודע שאחיו הלויים נכנסין לדבר בשיר והוא רץ ובא
וראש המעמד היה מעמיד את הטמאים בשערי המזרח:
הדרן עלך אמר להם הממונה
מתני׳ החלו עולים במעלות האולם
מי שזכו בדישון מזבח הפנימי והמנורה היו מקדימים לפניהם
מי שזכה בדישון מזבח הפנימי נכנס ונטל את הטני והשתחוה ויצא מי שזכה בדישון המנורה נכנס ומצא שתי נרות מערביים דולקין מדשן את המזרחי ומניח את המערבי דולק שממנו היה מדליק את המנורה של בין הערבים
מצאו שכבה מדשנו ומדליקו ממזרח העולה
נטל את הכוז ממעלה שניה והשתחוה ויצא:
מתני' מי שזכה במחתה צבר את הגחלים על גבי המזבח ורדדן בשולי המחתה והשתחוה ויצא:
מתני' מי שזכה בקטרת היה נוטל את הבזך מתוך הכף ונותנו לאוהבו או לקרובו
נתפזר ממנו לתוכו נותנו לו בחפניו
ומלמדים אותו
הוי זהיר שמא תתחיל מפניך שלא תכוה
התחיל מרדדן ויוצא
לא היה המקטיר מקטיר עד שהממונה אומר לו
הקטר
ואם היה כ"ג הממונה אומר לו
אישי כהן גדול הקטר
פרשו העם והקטיר והשתחוה ויצא:
הדרן עלך החלו עולים