וידבר ה' אל אהרן  יין ושכר אל תשת . למה הוא מצווה על היין, שכל השותה יין, חבורות ופצעים ובושה וחרפה באות עליו, ורוח הקדש צווחת למי אוי למי אבוי למי מדנים למי שיה למי פצעים חנם למי חכלילות עינים למאחרים על היין, אל תרא יין כי יתאדם, אחריתו כנחש ישך, עיניך יראו זרות, והיית כשוכב בלב ים, הכוני בל חליתי , למי אוי למי אבוי,  על מי הן אומרין   מריבות,  ועל מי הן מסיחין,  למי פצעים חנם, למי  שיש בפניו חבורות,  ועל מי הן אומרין שעיניו עכורות ואדומות מן היין, על מי הן אומרין כל רעות הללו, למאחרים על יין. אל תרא יין כי יתאדם, אחריתו דם, נאה מבחוץ, ורע מבפנים, ולא תאמר שהוא יפה מבפנים כמו שהוא  מבחוץ, כי יתן בכוס עינו , בכיס כתיב, השכור נותן עינו בכוס, והחנווני בכי.  
ד"א כי יתן בכוס עינו, רואה את חבירו שותה ואומר מזוג לי ואני אשתה, ושותה ומתקלקל בריעי ובמימי רגלים. יתהלך במישרים, ופו למכור את כל חפצי ביתו, ואל כ ל כלי תשמישו,   בלא בגד, ובלא כלי תשמישי הבית,   ומן הכל יתהלך במישור.  
ד"א יתהלך במישרים, סוף שהוא מתיר את העבירות, ועושה אותן   משיח עם האשה בשוק, מנבל את פיו, ואומר דברים רעם בשכרות, ואינו מתבייש, לפי שנטלטלה דעתו, ואינו יודע מהו אומר ומהו עושה. אחריתו כנחש ישך, הנחש הזה נושך לאדם ואינו מרגיש לשעה, ומשהוא הולך לביתו המכה מתחלחלת בו. אחריתו כנחש ישך, ודאי כנחש, מה הנחש קלל האדמה בשבילו, שנאמר ארורה האדמה בעבורך , כך היין נתקלל שלישו של עולם בשבילו, שנאמר וייקץ נח מיינו וגו'  , הוי אחריתו כנחש ישך. עיניך יראו זרות , ראה מה היין גורם למי ששותה אותו, גרם לו לעבוד ע"ז, ואומר גם אלה ביין שגו ובשכר תעו , מה   אלה אלהיך ישראל , שנאמר וישב העם לאכול ושתו ויקומו   , שגורם לארבעה דברים ע"ז וגילוי עריות ושפיכות דמים ולשון הרע, ראה כמה היין קשה, וכתיב ואף כי היין בוגד וגו' , וכתיב לץ יהיר זד שמו , ואין זד אלא ע"ז, שנאמר גערת זדים ארורים , ואין זדים אלא גילוי עריות, שנאמר אלהים זדים קמו עלי וגו' , ואומר גם מזדים חשוך עבדך . ושותה ושוגה ורואה את כל העולם כספינה, שנאמר והיית כשוכב בלב ים , כשהוא שוכב מכין אותו ואינו חושש, שנאמר הכוני בל חליתי הלמוני בל ידעתי . והוא אינו יודע ואינו מתבייש ומגלה את עצמו, ואחר כך חוזר ומבקשו,  מתי אקיץ אוסיף אבקשנו עוד . 
 ראה מה אחרית רעה של שותי יין  הוי משכימי בבוקר שכר ירדופו מאחרי בנשף יין ידליקם , אמר הקב"ה הואיל וכן היין גורם, בדין הוא שאצוה את הכהנים שלא יהו שוין יין ומשמשין לפני, הוי יין ושכר אל תשת.  
שלמה אמר אל תהי בסובאי יין , אל תגרום לעצמך לשתות שבעם, ותראה פני שבעים סנהדרין, ותגרום מיתה לעצמך, ראה מה כתיב, כי יהיה לאיש בן סורר ומורה וגו' ותפשו בו אביו ואמו וגו' , והדין נעשה בו ורגמוהו , למה שהוא זולל וסובא, ושלמה אמר אל תהי בסובאי יין בזוללי בשר, שלא תגרום לך סקילה חמורה שבמיתות.  
אמר ר' יהודה הלוי בר שלום בלשון עברי שמו יין, ובלשון ארמי שמו חמר, חמ"ר בגימטריא רמ"ח, כנגד אברים שבאדם היין נכנס בכל אבר ואבר, והגוף מתרשל והדעת מטולטלת, נכנס היין הדעת יצאה, וכן שנה ר' אלעזר הקפר, נכנס יין שהוא שבעים, ויצא סוד שהוא שבעים, לכך נצטוה כהן גדול שלא ישתה יין בשעת העבודה שלא תטלטל דעתו שהוא משמר את התורה  ואת הדעת, שנאמר תורת אמת היתה בפיהו ועולה לא נמצא בשפתיו , ואומר כי שפתי כהן ישמרו דעת , לכך הקב"ה מצוה לאהרן יין ושכר אל תשת וגו',  תהא סבור שמא לשעבר תחילה צויתי אתכם בזמן שבית המקדש קיים, ואתם משמשין בו, שנאמר בבואכם אל אהל מועד וגו',  אף לעולם שמרו עצמכם מן היין שנאמר חוקת עולם לדורותיכם, לפיכך שמרו את עצמכם מן היין, שהיין סימן קללה, נח מה כתיב בו, וישת מן היין וישכר , מה כתיב ויאמר ארור כנען , לפיכך יין ושכר את תשת.