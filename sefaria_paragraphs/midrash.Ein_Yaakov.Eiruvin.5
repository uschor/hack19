עירובין פרק ה כיצד מעברין - יח "מערת המכפלה",  רב ושמואל, חד אמר: שני בתים, זה לפנים מזה. וחד אמר: בית, ועליה על גביו. בשלמא למאן דאמר: שני בתים זה על גב זה, הינו דכתיב: 'מכפלה'. אלא למאן דאמר: שני בתים זה לפנים מזה, מאי 'מכפלה'? שכפולה בזוגות.  "ממרא קרית הארבע", אמר רבי יצחק: קרית ארבע זוגות; אדם וחוה, אברהם ושרה, יצחק ורבקה, יעקב ולאה.  "ויהי בימי אמרפל", רב ושמואל, חד אמר: 'נמרוד' שמו, ולמה נקרא שמו 'אמרפל'? שאמר והפיל את אברהם אבינו לתוך כבשן האש. וחד אמר: 'אמרפל' שמו, ולמה נקרא שמו 'נמרוד'? שהמריד את כל העולם כלו במלכותו עליו.  "ויקם מלך חדש על מצרים", רב ושמואל, חד אמר: חדש ממש, וחד אמר: שנתחדשו גזרותיו. [מאן דאמר: חדש ממש, דכתיב: 'חדש'. ומאן דאמר שנתחדשו גזרותיו, מדלא כתיב: "וימת וימלך". ולמאן דאמר: שנתחדשו גזרותיו, הא כתיב: "אשר לא ידע את יוסף"? מאי "אשר לא ידע את יוסף"? דהוה דמי כמאן דלא ידע ליה ליוסף כלל.
]. אמר רבי יוחנן: שמונה עשר ימים גדלתי אצל רבי אושעיא ברבי, ולא למדתי ממנו אלא דבר אחד במשנתנו: כיצד מאברין את הערים, באל"ף. איני? והא אמר רבי יוחנן: שנים־עשר תלמידים היו לו לרבי אושעיא ברבי, ושמונה־עשר ימים גדלתי  [ביניהן], ולמדתי לב כל אחד ואחד, וחכמת כל אחד ואחד! לב כל אחד ואחד וחכמת כל אחד ואחד גמר, גמרא לא גמר. ואי בעית אימא: מיניהו דידהו גמר, מיניה דידיה לא גמר. ואי בעית אימא: דבר אחד ממשנתנו, קאמר. ואמר רבי יוחנן: כשהיינו לומדים תורה אצל רבי אושעיא , היינו יושבים ארבע ארבע באמה. אמר רבי: כשהייתי לומד תורה אצל רבי אלעזר בן שמוע, היינו יושבים ששה ששה באמה. ואמר רבי יוחנן: רבי אושעיא ברבי בדורו, כרבי מאיר בדורו. מה רבי מאיר בדורו, לא עמדו חבריו על סוף דעתו, אף רבי אושעיא,  לא עמדו חבריו על סוף דעתו. ואמר רבי יוחנן: לבן של ראשונים כפתחו של אולם, [ושל] אחרונים כפתחו של היכל. ואנו, כמלא נקב מחט סדקית. מאי ראשונים? רבי עקיבא. אחרונים? רבי אלעזר בן שמוע. איכא דאמרי: ראשונים, רבי אלעזר בן שמוע. אחרונים, רבי אושעיא ברבי. ואנו, כמלא נקב מחט [סדקית]. אמר אביי: ואנן, כי סיכתא בגודא לגמרא. אמר רבא: ואנן, כי אצבעתא בקירא לסברא. אמר רב אשי: ואנן כי אצבעתא בבירא לשכחה. [כיוצא בזה במסכת שבת, פרק: "ואלו קשרים" וזה לשונו]: אמר  [רבא בר זימונא]: אם ראשונים בני מלאכים, אנו בני אנשים, ואם ראשונים בני אנשים, אנו כחמורים, ולא כחמורו של רבי חנינא בן דוסא, ושל רבי פנחס בן יאיר, אלא כשאר חמורים. 
יט אמר רב יהודה, אמר רב: בני יהודה שהקפידו על לשונם, נתקימה תורתן בידן. בני גליל שלא הקפידו על לשונם, לא נתקימה תורתן בידן. מידי, בהקפידא תליא מלתא? אלא בני יהודה  דיקי לישנא, ומתנחי להו סימני, נתקים תלמודן בידן. בני גליל דלא דיקי לישנא ולא מתנחי להו סימני, לא נתקים תלמודן בידן. איבעית אימא: בני יהודה גמירי מחד רבה, נתקימה תורתם בידם. בני גליל, דלא גמירי מחד רבה, לא נתקים תורתם בידם. רבינא אמר: בני יהודה, דגלו מסכתא, נתקים תלמודן בידן, בני גליל, דלא גלו מסכתא, לא נתקים תלמודן בידן. דוד, גלי מסכתא, שאול, לא גלי מסכתא. דוד דגלי מסכתא, כתיב ביה:  "יראיך יראוני וישמחו". שאול דלא גלי מסכתא, כתיב ביה:  "ובכל אשר יפנה ירשיע". ואמר רבי יוחנן: מנין שמחל לו הקדוש ברוך הוא על אותו עון?  שנאמר:  "ומחר אתה ובניך עמי", "עמי", במחצתי! בני יהודה דיקי לישנא, מאי היא? דההוא בר יהודה דאמר להו: טלית יש לי למכר, אמרו ליה: מאי גון טליתך? אמר להו: כתרדין עלי אדמה. בני גליל דלא דיקי לישנא, מאי היא? דההוא בר גלילא דאמר להו: "אמר למאן?" "אמר למאן?" אמרו ליה: גלילאה שוטה, 'חמר' למרכב? או 'חמר' למשתי? 'עמר' למלבש? או 'אימר' לאתכסאה? [ההיא אתתא דבעיא למימר לחברתה: "תאי דאוכליך חלבא", אמרה לה: "שליכתי תוכליך לביא"]. ההיא אתתא דאתיא לקמיה דדינא, אמרה ליה: "מרי כירי, תפלא הות לי, וגנבוך מין. וכדו הות, דכד שדרו לך עילוה, לא מטי כרעיך אארעא".
אמהתא דבי רבי, כי הוה  [משתעיא] בלשון חכמה,  )*) [אמרה] הכי: "עלת נקפת בכד, ידאוןנשריא לקיניהון". או: "יעדי בתר חברתה מינה". כי הוה ניחא לה דליזלון, אמרה להון: "ידאון נשריא לקיניהון". כי בעי דליתבון, הוה אמרה להון: "יעדי בתר חברתה מינה, ותתקפי עלת בכד, כאילפא דאזלא בימא". רבי יוסי בר אסיין, כי הוה משתעי בלשון חכמה, אמר: "עשו לי שור משפט, בטור מסכן". וכד הוה שאיל באושפיזא, אמר הכי: "גבר פום דין חי? מה זו טובה יש".
כ רבי אבהו, כי הוה משתעי בלשון חכמה, הוה אמר הכי: "אתריגו לפחמין, ארקיעו לזהבין, ועשו לי שני מגידי בעלטה". איכא דאמרי: "ויעשו לי בהן שני מגידי בעלטה". אמרו ליה רבנן לרבי אבהו: "הצפיננו, היכן רבי אלעאי צפון". אמר להו: "עלץ בנערה אהרונית, אחרונית, ערנית והנעירתו". אמרי לה: אשה, ואמרי לה מסכתא. אמרו ליה לרבי אלעאי: "הצפיננו, היכן רבי אבהו [צפון]". אמרו להו: "נתיעץ במכתיר, והנגיב למפיבשת". אמר רבי יהושע בן חנניא: מימי לא נצחני אדם, אלא אשה, תינוק ותינקת. אשה, מאי היא? פעם אחת נתארחתי אצל אכסניא [אחת], ועשתה לי פלין, פעם ראשונה סעדתי ולא שירתי כלום. שניה, סעדתי ולא שירתי כלום. שלישית, הקדיחתו במלח, כיון שטעמתי, משכתי ידי הימנו. אמרה לי: "רבי, מפני מה משכת ידיך הימנו?" אמרתי לה: "כבר סעדתי מבעוד יום". אמרה לי: "היה לך למשך ידך מן הפת"! אמרה לי: "רבי, שמא לא הנחת פאה בראשונה? ולא כך אמרו חכמים: אין משירין פאה באלפס, אבל משירין פאה בקערה"?! תינקת, מאי היא? פעם אחת הייתי מהלך בדרך,  והיתה דרך עוברת בשדה, והייתי מהלך בה. אמרה לי תינקת אחת: "רבי, לאו שדה הוא"? אמרתי לה: "לא בדרך כבושה אני מהלך"? אמרה לי: "לסטים שכמותך כבשוה". תינוק, מאי הוא? פעם אחת הייתי מהלך בדרך, וראיתי תינוק אחד שהיה יושב על פרשת דרכים, אמרתי לו: "בני, באי־זה דרך נלך לעיר"? אמר לי: "זו ארכה וקצרה, וזו קצרה וארכה". הלכתי בקצרה וארכה. כיון שהגעתי לעיר, היו מקיפות לה גנות ופרדסים. חזרתי לאחורי. אמרתי לו: "בני, לא כך אמרת לי: זו קצרה?" אמר לי: "רבי, ולא כך אמרתי לך,  וארכה?!" נשקתיו על ראשו, ואמרתי לו: אשריכם ישראל, שכלכם חכמים אתם, מגדולכם ועד קטנכם. רבי יוסי הגלילי הוה קא אזיל באורחא, אשכחה לברוריה, אמר לה: "באי־זו דרך נלך לעיר לד?" אמרה ליה: "גלילי שוטה, לא כך אמרו חכמים: אל תרבה שיחה עם האשה?! היה לך לומר: באי־זו ללד".
כא ברוריה, אשכחתיה לההוא תלמידא דהוה [קא] גריס בלחישאבטשא ביה ואמרה ליה: לאו הכי כתיב:  "ערוכה בכל ושמרה"! אם ערוכה במאתים ארבעים ושמונה אברים של אדם, שמורה בלב. תנא: תלמיד אחד היה לו לרבי אליעזר , שהיה שונה בלחש, לאחר שלש שנים שכח תלמודו. תנא: תלמיד אחד היה לו לרבי אליעזר  שנתחיב שרפה למקום, אמרו: הניחו לו, שאדם גדול שמש. אמר לו שמואל לרב יהודה: שיננא, פתח פומך קרי, פתח פומך תני, כי היכי דתוריך חיין ותתקים בידך, שנאמר:  "כי חיים הם למוצאיהם, ולכל בשרו מרפא". אל תקרי "למוצאיהם", אלא "למוציאיהם" בפה. אמר ליה שמואל לרב יהודה: שיננא, חטוף אכול, חטוף אישתי, דעלמא דאזלינן מיניה, לבי הלולא דמי. אמר ליה רב לרב המנונא: בני, אם יש לך, היטב לך, כי אין בשאול תענוג, ואין למות התמהמה, ואם תאמר: אניח לבני  חק, בשאול מי  [יגיד] לך? בני אדם דומים לעשבי השדה; הללו נוצצים, והללו נובלין.
כב אמר רבי יהושע בן לוי: המהלך בדרך ואין לו לויה, יעסק בתורה, שנאמר: "כי לוית חן". חשבראשו, יעסק בתורה, שנאמר:  "הן לראשך". חש בגרונו, יעסק בתורה, שנאמר:  "וענקים לגרגרותיך". חש בבני־מעים, יעסק בתורה, שנאמר:  "רפאות תהי לשרך". חש בעצמותיו, יעסק בתורה, שנאמר:  "ושקוי לעצמותיך". חש בכל גופו, יעסק בתורה, שנאמר:  "ולכל בשרו מרפא". אמר רב יהודה בריה דרבי חיא: בוא וראה, שלא כמדת הקדוש ברוך הוא, מדת בשר־ודם. מדת בשר־ודם; אדם נותן לחברו סם, יפה לזה וקשה לזה. והקדוש ברוך הוא נותן תורה לישראל, סם חיים לכל גופן, שנאמר: "ולכל בשרו מרפא". אמר רב  [אמי]: מאי דכתיב:  "כי נעים כי תשמרם בבטנך, יכנו יחדו על שפתיך".אימתי דברי תורה נעימים? "כי תשמרם בבטנך". ואימתי "תשמרם בבטנך"? בשעה ש"יכנו יחדו על שפתיך". רבי זירא אמר מהכא: "שמחה לאיש במענה פיו, ודבר בעתו מה טוב",  אימתי "שמחה לאיש"? בשעה ש"מענה בפיו". [לשון אחר: אימתי "שמחה לאיש במענה פיו"? בזמן ש"דבר בעתו מה טוב"]. רבי יצחק אמר, מהכא: "כי קרוב אליך הדבר מאד, בפיך ובלבבך לעשותו",  אימתי "קרוב אליך הדבר מאד"? בזמן ש"בפיך ובלבבך לעשותו". רבא אמר מהכא: "תאות לבו נתתה לו, וארשת שפתיו בל מנעת סלה".  אימתי "תאות לבו נתת לו"? בשעה ש"ארשת שפתיו בל מנעת סלה". רבא רמי, כתיב: "תאות לבו נתת לו". וכתיב: "ארשת שפתיו בל מנעת סלה". זכה, "תאות לבו נתת לו", לא זכה, "וארשת שפתיו בל מנעת סלה". תנא דבי רבי אליעזר בן יעקב: כל מקום שנאמר: 'נצח', 'סלה', 'ועד', אין לו הפסק  עולמים. 'נצח', דכתיב:  "כי לא לעולם אריב, ולא לנצח אקצוף". 'סלה', דכתיב:  "כאשר שמענו כן ראינו בעיר ה' צבאות, בעיר אלהינו אלהים יכוננה עד עולם סלה". 'ועד', דכתיב:  "ה' ימלוך לעולם ועד". *)) אמר רבי  [אלעזר]: מאי דכתיב:  "וענקים לגרגרותיך", אם משים אדם את עצמו כענק זה, שרף לצואר, ונראה ואינו נראה, תלמודו מתקים בידו, ואם לאו, אין תלמודו מתקים בידו.
כג ואמר רבי  [אלעזר]: מאי דכתיב:  "לחיו כערוגת הבשם", אם משים אדם עצמו כערוגה זו, שהכל דשין בה,  וכבשם הזה, שהכל מתבשמין ממנו, תלמודו מתקים . ואם לאו, אין תלמודו מתקים . ואמר רבי  [אלעזר]: מאי דכתיב:  "לוחות אבן"? אם משים אדם לחיו כאבן זו שאינה נמחת, תלמודו מתקים בידו. ואם לאו, אין תלמודו מתקים בידו. ואמר רבי  [אלעזר]: מאי דכתיב:  "מכתב אלהים הוא חרות" וגו'. אלמלי לא נשתברו לוחות הראשונות, לא נשתכחה תורה מישראל. רב אחא בר יעקב אמר: אין כל אמה ולשון יכולה לשלט בהן, שנאמר: "חרות על הלוחות", אל תקרי "חרות", אלא "חרות".
כד אמר רב מתנא: מאי דכתיב:  "וממדבר מתנה"? אם משים אדם עצמו כמדבר הזה, שהכל דשין בו, תלמודו מתקים בידו, ואם לאו, אין תלמודו מתקים בידו. רבא [בריה דרב יוסף בר חמא], הויא ליה מלתא לרב יוסף בהדיה, כד מטא מעלי יומא דכפורי, אמר: איזיל איפיסיה. אזל אשכחיה לשמעיה דקא מזיג ליה כסא. אמר ליה: הב לי דאימזיג ליה אנא. [יהב ליה], מזג ליה. כד טעמיה, אמר: דמי האי מזיגא, למזיגא דרבא בריה דרב יוסף בר חמא. אמר ליה: אנא הוא. אמר ליה: לא תיתיב אכרעיך עד דמפרשת לי להני קראי. מאי דכתיב: "וממדבר מתנה, וממתנה נחליאל, ומנחליאל במות, ומבמות הגיא"? אמר ליה: אם משים אדם את עצמו כמדבר הזה, שהכל דשין  [בו], תורה נתנה לו במתנה.  וכיון שנתנה לו  במתנה, נחלו־אל. שנאמר: "וממתנה נחליאל". וכיון שנחלו־אל, עולה לגדלה, שנאמר: "ומנחליאל במות". ואם מגיס דעתו, הקדוש ברוך הוא משפילו, שנאמר:  "ומבמות הגיא". ואם חוזר בו, הקדוש ברוך הוא מגביהו, שנאמר:  "כל גיא ינשא".
כה אמר רב הונא: מאי דכתיב:  "חיתך ישבו בה תכין בטובתך לעני אלהים"? אם משים אדם עצמו כחיה זו שדורסת ואוכלת, ואמרי לה: שמסרחת ואוכלת, תלמודו מתקים בידו. ואם לאו, אין תלמודו מתקים בידו. 
ואם עושה  כן, הקדוש ברוך הוא עושה לו סעודה בעצמו, שנאמר: "תכין בטובתך לעני אלהים". אמר רבי חיא בר אבא, [אמר רבי יוחנן]: מאי דכתיב:  "נוצר תאנה יאכל פריה"? למה נמשלו דברי תורה כתאנה?  מה תאנה זו, כל זמן שאדם ממשמש בה, מוצא בה תאנים, אף דברי תורה, כל זמן שאדם הוגה בהן, מוצא בהן טעם. אמר רבי שמואל בר נחמני:  מאי דכתיב:  "אילת אהבים ויעלת חן", מפני מה נמשלו דברי תורה 'כאילה'? לומר לך: מה אילה זו, רחמה צר, וחביבה על בועלה כל שעה ושעה כשעה ראשונה, אף דברי תורה חביבין על לומדיהן כל שעה ושעה כשעה ראשונה. "ויעלת חן", שמעלת חן על לומדיה. "דדיה ירווך בכל עת", [למה נמשלו דברי תורה כדד]? מה דד זה, כל זמן שתינוק ממשמש בו, מוצא בו חלב, אף דברי תורה, כל זמן שאדם הוגה בהן, מוצא בהן טעם. "באהבתה תשגה תמיד", כגון רבי אלעזר בן פדת.  אמרו עליו על רבי אלעזר בן פדת, שהיה יושב בשוק התחתון של צפורי ועסק בתורה, וסדינומטל בשוק העליון של צפורי.  אמר רבי יצחק בן אלעזר: פעם אחת בא אדם אחד לטלו, ומצא  שרף עליו. תנא דבי רב ענן, מאי דכתיב:  "רכבי אתנות צחרות" וגו'. "רכבי אתנות צחרות" *)) אלו תלמידי חכמים שהולכים מעיר לעיר וממדינה למדינה ללמד תורה, ומבארים אותה כצהרים.  "יושבי על מדין", שיושבים ודנין דין אמת לאמתו. 'והולכי', אלו בעלי מקרא. 'על דרך', אלו בעלי משנה. 'שיחו', אלו בעלי תלמוד, שכל שיחתן דברי תורה.
כו אמר רב שזבי משום רבי אלעזר בן עזריה: מאי דכתיב:  "לא יחרך רמיה צידו", לא יחיה ולא יאריך ימים ציד הרמאי. ורב ששת אמר: ציד הרמאי, יחרך. כי אתא רב דימי אמר: משל לציד שצד צפרים, אם ראשון ראשון משבר את כנפיו , משתמר], ואם לאו, אין  [משתמר]. אמר רבא, אמר רב סחורה, אמר רב הונא: מאי דכתיב: ) קובץ על יד על יד, ירבה. אמר רבא: גמירי לה רבנן להא מלתא, ועברי עלה. אמר רב נחמן בר יצחק:  [אנא עבידתה] ואתקיים בי.
כז תנו רבנן: כיצד סדר משנה? משה למד מפי הגבורה, נכנס אהרן ושנה לו משה פרקו. נסתלק אהרן וישב לשמאל משה. נכנסו בניו, ושנה להם משה פרקן. נסתלקו בניו, אלעזר ישב לימין משה, ואיתמר ישב לשמאל אהרן. רבי יהודה אומר: לעולם אהרן לימין משה הוא חוזר. נכנסו זקנים ושנה להם משה פרקן. [נסתלקו זקנים], נכנסו כל העם ושנה להם פרקן. נמצא ביד אהרן ארבעה, וביד בניו שלשה, וביד זקנים שנים, וביד כל העם אחד. נסתלק משה, שנה להם אהרן פרקו, נסתלק אהרן, שנו להם בניו פרקן. נסתלקו בניו שנו להם זקנים פרקן. נמצא ביד כל אחד ואחד ארבעה. מכאן אמר רבי  [אליעזר]: חיב אדם לשנות את תלמידיו ארבע פעמים, וקל־וחמר! ומה אהרן שלמד מפי משה, ומשה מפי הגבורה, ארבעה. הדיוט מפי הדיוט, על אחת כמה וכמה?! רבי עקיבא אומר: מנין שחיב אדם לשנות לתלמידו עד שילמדנו? שנאמר:  "ולמדה את בני ישראל". ומנין עד שתהא סדורה בפיהם? שנאמר:  "שימה בפיהם". ומנין שחיב להראות לו פנים בה, שנאמר:  "ואלה המשפטים אשר תשים לפניהם". ונעילו כולהו ונגמרו ממשה? כדי לחלק כבוד לאהרן, וכבוד לבניו, וכבוד לזקנים. וליעול אהרן וליליף ממשה? וליעילו בניו ולילפי מאהרן? ולעילו זקנים ולילפו מבניו? וליעילו כל ישראל ולילפו מזקנים? משה, כיון דמפי הגבורה גמר, מסתיעא מלתיה. אמר מר: רבי יהודה אומר: לעולם אהרן לימין משה הוא  [חוזר], כמאן אזלא הא דתניא: שלשה שהיו מהלכין בדרך, הרב באמצע, גדול בימינו, וקטן בשמאלו,  נימא רבי יהודה היא ולא רבנן? אפלו תימא: רבנן, משום טרחא דאהרן.
כח רבי פרידא הוה ליה ההוא תלמידא, דהוה תני ליה ארבע מאה זימני, וגמר. זימנא חדא בעיוה למלתא דמצוה, תנא ליה ולא גמר. אמר ליה: האידנא, מאי שנא? אמר ליה: מהאי שעתא דאמרו ליה למר, איכא מלתא דמצוה,  אסחתי לדעתאי, [וכל שעתא] אמינא: "השתא קאי מר", "השתא קאי מר". אמר ליה: הב דעתך דאתני לך, [הדר] תנא ליה ארבע מאה זימני אחריני וגמר. נפקא בת־קול ואמרה ליה: ניחא לך דליספו על חייך ארבע מאות שני? או דתזכה את ודרך לעלמא דאתי? אמר ליה: בעינא דאזכה אנא ודראי לעלמא דאתי. אמר להן הקדוש ברוך הוא: תנו לו זו וזו.
כט אמר רב חסדא: אין התורה נקנית אלא בסימנין, שנאמר:  "שימה בפיהם", אל תקרי 'שימה', אלא 'סימנה'. שמעה רב תחליפא במערבא, אזל אמרה קמיה דרבי אבהו. אמר: אתון מהתם מתניתו לה? אנן מהכא מתנינן לה:  "הציבי לך ציונים" וגו', עשו ציונים לתורה. ומאי משמע דהאי 'ציון' לישנא דסימנא הוא? דכתיב:  "וראה עצם אדם ובנה אצלו ציון". רב  [אלעזר] אמר מהכא:  "ומודע לבינה תקרא"; עשה מודעים לתורה. 
 [רבא] אמר: עשה מועדים לתורה, והינו דאמר  [אבדימי] בר חמא [בר דוסא]: מאי דכתיב:  "לא בשמים היא, ולא מעבר לים היא". "לא בשמים היא", שאם בשמים היא, אתה צריך לעלות אחריה. "ולא מעבר לים היא", שאם מעבר לים היא, אתה צריך לעבר אחריה.  [רבא] אמר: "לא בשמים היא", לא תמצא במי שמגביה דעתו עליה כשמים. "ולא מעבר לים היא", לא תמצא במי שמרחיב דעתו עליה כים. רבי יוחנן אמר: "לא בשמים היא", לא תמצא בגסי־הרוח. "ולא מעבר לים היא", לא תמצא בסחרנים ולא בתגרים.
ל אמר רב יהודה, אמר רב: יושבי צריפיםומהלכי מדברות, חייהם אינם חיים, ונשיהם ובניהם אינם שלהם. תניא נמי הכי: אליעזר איש בירה אומר: יושבי צריפים, כיושבי קברות, ועל בנותיהם הוא אומר:  "ארור שכב עם כל בהמה". מאי טעמא? עולא אמר: מפני שאין להם מרחצאות. רבי יוחנן אמר: מפני שמרגישין זה לזה בטבילה. מאי ביניהו? איכא ביניהו, נהרא  [דסמיך לביתא]. אמר רב הונא, אמר רב: כל עיר שאין בה ירק, אין תלמיד חכם רשאי לדור בתוכה. מיתיבי שלשה מרבין וכו' 
אמר רב יהודה, אמר רב: כל עיר שיש בה מעלות ומורדות, אדם ובהמה [שבה] מתים בחצי ימיהם. מתים, סלקא דעתך? אלא אימא: מזקינין בחצי ימיהם. אמר רב הונא בריה דרב יהושע: הני מולייתא דבי בירי ודבי נרש, אזקנון.
תניא, אמר רבי יהושע בן חנניא: אין לך שיפה למדידה יותר משלשלאות של ברזל, אבל מה נעשה שהתורה אמרה:  "ובידו חבל מדה". והכתיב:  "וביד האיש קנה המדה"! ההוא לתרעי. תני  [רב יוסף]: שלשה חבלים הם: של מגג, ושל נצרים, ושל פשתן. של מגג, לפרה, כדתנן כפתוה בחבל המגג, ונתנוה על גב מערכתה. של נצרים, לסוטה, דתנן: ואחר כך מביא חבל מצרי וקושר למעלה מדדיה. של פשתן, למדידה.