סוכה פרק ב - [משנה. העושה סכתו בראש העגלה או בראש הספינה, כשרה].
גמ' מני מתניתין? רבי עקיבא היא, דתניא: העושה סכתו בראש הספינה, רבן גמליאל פוסל ורבי עקיבא מכשיר. מעשה ברבן גמליאל ורבי עקיבא שהיו באין בספינה, עמד רבי עקיבא ועשה סכה בראש הספינה, למחר נשבה רוח ועקרתה. אמר לו רבן גמליאל: עקיבא, היכן סכתך?
והעוסק במצוה פטור מן המצוה, מהכא נפקא? מהתם נפקא! דתניא:  "ויהי אנשים אשר היו טמאים לנפש אדם" וגו, אותם אנשים מי היו? נושאי ארונו של יוסף היו, דברי רבי יוסי הגלילי. רבי עקיבא אומר: מישאל ואלצפן [היו], שהיו עסוקים בנדב ואביהוא. רבי יצחק אומר: אם נושאי ארונו של יוסף היו, כבר היו יכולין לטהר! אם מישאל ואלצפן היו, יכולין [היו] לטהר! אלא, עוסקים במת מצוה היו, שחל שביעי שלהן להיות בערב פסח, שנאמר:  "ולא יכלו לעשת הפסח ביום ההוא". "ביום ההוא" אינם יכולין לעשות, הא למחר יכולין לעשות.
תנו רבנן: אוכלים אכילת עראי חוץ לסכה, וכמה אכילת עראי? אמר רב יוסף: תרתי או תלת ביעי. אמר ליה אביי: והא זימנין סגיאין סגי ליה לאיניש בהכי, והוה ליה סעודת קבע? אלא אמר אביי: כדטעים בר בי רב, ועיל לכלה. תנו רבנן: אוכלין אכילת עראי חוץ לסכה, ואין ישנין שנת עראי חוץ לסכה. מאי טעמא? אמר רב אשי: [גזרה], שמא ירדם. אמר ליה אביי: אלא הא דתניא: ישן אדם שנת עראי בתפלין, אבל לא שנת קבע, ליחוש שמא ירדם. אמר רב יוסף בריה דרב עילאי: במוסר שנתו לאחרים. מתקיף לה רב משרשיא: ערבך, ערבא צריך. אלא אמר רבה בר בר חנה, אמר רבי יוחנן: במניח ראשו בין ברכיו עסקינן, רבא אמר: אין קבע לשנה.
שאל אפוטרופוס של אגריפס המלך את רבי אליעזר: כגון אני, שאיני רגיל לאכל אלא סעודה אחת ביום, מהו שאכל אכילה אחת ואפטר? אמר לו: בכל יום ויום אתה ממשיך כמה פרפראות לכבוד עצמך, ועכשו אי אתה ממשיך פרפרת אחת לכבוד קונך?
תנו רבנן: מעשה ברבי אילעאי, שהלך להקביל פני רבי אליעזר רבו ברגל בלוד. אמר ליה: אילעאי, אינך משובתי הרגל? שהיה רבי אליעזר אומר: משבח אני את העצלנים, שאין יוצאין מבתיהן ברגל, שנאמר:  "ושמחת בחגך" וגו'. איני?! והאמר רבי יצחק: מנין שחיב אדם להקביל פני רבו ברגל? שנאמר:  "מדוע את הלכת אליו היום, לא חדש ולא שבת". מכלל, דבחדש ושבת מיחייב אדם להקביל פני רבו? לא קשיא, הא, דאזיל ואתי ביומיה, הא, דאזיל ולא אתי ביומיה.
ד תנו רבנן: מעשה ברבי אליעזר ששבת בגליל העליון, בסכתו של רבי יוחנן בן [רבי] אלעאי בקסרי, ואמרי לה: בקסרין. הגיע חמה לסכתו, אמר לו: רבי, מהו שאפרש עליה סדין? אמר לו: אין לך כל שבט ושבט מישראל, שלא העמיד ממנו שופט. הגיע חמה לחצי הסכה, אמר לו: מהו שאפרש עליה סדין? אמר לו: אין לך כל שבט ושבט מישראל, שלא יצאו ממנו נביאים, ושבט יהודה ושבט בנימין העמידו מלכים על פי הנביאים. הגיע חמה למרגלותיו של רבי אליעזר, נטל רבי יוחנן בן אילעאי סדין ופרש עליה. הפשיל רבי אליעזר טליתו  (לאחוריו] ויצא, לא מפני שהפליגובדברים, אלא [מפני] שלא אמר דבר שלא שמע מפי רבו.
ה תנו רבנן: מעשה ברבי אליעזר ששבת בגליל העליון, ושאלוהו שלשים הלכות בהלכות סכה. שתים עשרה, אמר להם: שמעתי, ושמונה עשרה, אמר להם: לא שמעתי. רבי יוסי ברבי יהודה אומר: חלוף הדברים, שמונה עשרה, אמר להם: שמעתי. שתים עשרה, אמר להם: לא שמעתי. אמרו לו: רבי, כל דבריך אינן אלא מפי השמועה? אמר להם: הזקקתוני לומר דבר שלא שמעתי מפי רבותי.  מימי לא קדמני אדם לבית המדרש, ולא ישנתי בבית המדרש, לא שנת קבע ולא שנת עראי, ולא הנחתי אדם בבית המדרש ויצאתי, ולא שחתי שיחת חלין, ולא אמרתי דבר שלא שמעתי מפי רבי לעולם.
ו אמר רב אחא בר אדא, אמר רב המנונא, אמר רב: מנין שאפלו שיחת [תלמידי] חכמים צריכה למוד? שנאמר:  "ועלהו לא יבול". אמר רב [אסי]: אסור לאדם לישן ביום יותר משנת הסוס, וכמה [שנת הסוס?] שיתין נשמי. אמרו עליו על רבן יוחנן בן זכאי: מימיו לא שח שיחת חלין, ולא הלך ארבע אמות בלא תורה ובלא תפלין, ולא ישן בבית המדרש לא שנת קבע ולא שנת עראי, ולא קדמהו אדם בבית המדרש, ולא הניח אדם בבית המדרש ויצא, ולא הרהר במבואות המטנפות, ולא מצאו אדם יושב ודומם, אלא יושב ושונה, ולא פתח אדם דלת לתלמידיו אלא הוא בעצמו, ולא אמר דבר שלא שמע מפי רבו לעולם, ולא אמר: הגיע עת לעמד מבית המדרש, חוץ מערבי פסחים וערבי יום הכפורים. וכן היה רבי אליעזר תלמידו נוהג אחריו.
ז תנו רבנן: שמונים תלמידים היו לו להלל הזקן, שלשים מהם ראויין שתשרה שכינה עליהם כמשה רבנו, ושלשים מהם ראויין שתעמד להם חמה כיהושע [בן נון], ועשרים מהם בינונים. גדול שבכלן, יונתן בן עזיאל, וקטן שבכלן, רבן יוחנן בן זכאי, שלא הניח מקרא, משנה, תלמוד, הלכות והגדות, דקדוקי תורה, ודקדוקי סופרים, קלות וחמורות, וגזרות שוות, תקופות, וגימטריאות, שיחת מלאכי השרת, ושיחת שדים, ושיחת דקלים, משלות כובסים, משלות שועלים, דבר קטן, ודבר גדול. דבר גדול, מעשה מרכבה, ודבר קטן, הויות דאביי ורבא, לקים מה שנאמר:  "להנחיל אהבי יש ואצרתיהם אמלא". וכי מאחר שבקטן שבכלם כך, גדול שבכלם, על אחת כמה וכמה! אמרו עליו על יונתן בן עזיאל, שבשעה שהיה יושב  ועוסק בתורה, כל עוף שפורח עליו באויר, מיד נשרף.
[תנו רבנן: "תשבו" כעין תדורו, מכאן אמרו: כל שבעת הימים עושה אדם סכתו קבע וביתו עראי. כיצד? היה לו כלים נאים, מעלן לסכה. מצעותנאות, מעלן לסכה. אוכל, ושותה, ומטיל בסכה, ומשנן בסכה]. איני, והאמר רבא: מקרי ומתני במטללתא, ותנויי בר ממטללתא? לא קשיא, הא, במגרס, הא, בעיוני! כי הא דרבא ורמי בר חמא, כי הוו קימי מקמיה דרב חסדא, מרהטי בגמרא בהדי הדדי, והדר מעיני בסברא.
ח תנו רבנן: בזמן שהחמה לוקה, סימן רע לכל העולם כלו, משל למה הדבר דומה? למלך בשר־ודם שעשה סעודה לכל עבדיו, והניח פנס לפניהם. כעס המלך עליהם ואמר לעבדו: טל פנס מפניהם, והושיבם בחשך. תניא, רבי מאיר אומר: בזמן שמאורות לוקין, סימן רע לשונאיהן של ישראל, מפני שמלמדין במכותיהם. משל לסופר שבא לבית הספר ורצועה בידו, מי דואג? מי שרגיל ללקות בכל יום הוא דואג. תנו רבנן: בזמן שהחמה לוקה, סימן רע לעובדי כוכבים. לבנה לוקה, סימן רע לשונאיהם של ישראל, משום שישראל מונין ללבנה ועובדי כוכבים לחמה. לוקה במזרח, סימן רע ליושבי מזרח. במערב, סימן רע ליושבי מערב. באמצע הרקיע, סימן רע לכל העולם כלו. פניו של חמה דומים לדם, חרב בא לעולם. לשק, [חצי] רעב בא לעולם. לזה ולזה, חרב וחצי רעב באים לעולם. לקה בכניסתו, פרענות שוהה לבוא. ביציאתו, פרענות ממהרת לבוא לעולם. ויש אומרים: חלוף הדברים. ואין לך כל אמה ואמה שהיא לוקה, שאין אלהיה לוקה עמה, שנאמר:  "ובכל אלהי מצרים אעשה שפטים". ובזמן שישראל עושין רצונו של הקדוש ברוך הוא, אין מתיראין מכל אלו, שנאמר:  "כה אמר ה': אל דרך הגוים אל תלמדו, ומאתות השמים אל תחתו, כי יחתו הגוים מהמה", עובדי כוכבים יחתו ולא ישראל יחתו.
ט תנו רבנן: בשביל ארבעה דברים חמה לוקה; על אב בית־דין שמת ואינו נספד כהלכה, ועל הנערה המארסה שצעקה בעיר ואין מושיע לה, ועל משכב זכור, ועל שני אחים, שנשפך דמם כאחד. ובשביל ארבעה דברים מאורות לוקין; על כותבי פלסתר, ועל מעידי עדות שקר, ועל מגדלי בהמה דקה בארץ ישראל, ועל קוצצי אילנות טובות. ובשביל ארבעה דברים נכסי בעלי בתים נמסרין למלכות; על משהי שטרות פרועים, ועל מלוי ברבית, ועל שהספיקו בידם למחות ולא מחו, ועל פוסקי צדקה ברבים ואין נותנין. [אמר רב] בשביל ארבעה דברים נכסי בעלי בתים יורדין לטמיון; על כובשי שכר שכיר, ועל עושקי שכר שכיר, ועל שפורקין על מצואריהן ונותנין על חבריהן, ועל גסי־הרוח, וגסות־הרוח כנגד כלן. אבל בענוים כתיב:  "וענוים יירשו ארץ  [והתענגו על רב שלום"].