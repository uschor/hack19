ויוסף אברהם ויקח אשה . זש"ה וזכור את בוראך , מהו בוראך זה הקב"ה. עקביא בן מהללאל אומר הסתכל בשלשה דברים . ר' יהושע דסכנין בשם ר' לוי ושלשתן בפסוק הזה. וזכור את בוראך זה הקב"ה,   זו באר שיצאתה מליחה סרוחה.   למקום שאתה עתיד ליתן דין וחשבון, הוי וזכור.  
  לא תמתין עד משתזקין  עד אשר לא יבאו ימי הרעה, אמר ר' יצחק אלו ימי הזקנה שהוא אומר לעשות דבר ולא יכול, ולמה ימים של רעה המה, אמר ר' שמעון בן יוחי משל למה הדבר דומה לאחד שהיה יושב על הדרך ומקפה לעוברים ולשבים, א"ל המלך חזור בך ולא חזר בו, משהזקין אמר אני משלים למלך, אמרו לו אין המלך מחזיק לך טובה, למה לפי שלא בטובתך חזרת בך, הוי וזכור.  
והגיעו שנים  , אלו היסורין.  
עד שלא תחשך , זה פרצוף פנים. והאור, אלו העינים. והירח, אלו הלחיים והכוכבים, אלו השיניים. 
 ושבו העבים אחר הגשם . משהגשם בא, העבים באים, לא משהעבים באים הגשם בא, אלא משעיניו דולפות ריסי עיניו יורדין להם, לכך ושבו העבים.  
ביום שיזועו שומרי הבית , אלו ארכובותיו. ר' חייא בן נחמיה אומר אלו עצמותי.  
והתעותו אנשי החיל , אלו זרועותיו.  
ובלו הטוחנות, אלו מתלעותיו.  
וחשכו הרואות, אלו העינים. וסוגרו דלתים בשוק , אלו רגלים. למה כשהוא מזקין אינו מרבה רגליו בשוק שרגליו נאספות מן השוק. בשפל קול הטחנה , על ידי שנתעצל באכילה. ויקום לקול הצפור, אמר ר' לוי ב"ר שלום אפילו שומע קול הצפור מצפצף הוא סבור שמא גנבים הם.  
ד"א ויקום לקול הצפור. כשם שבני הצפור מטין לאביהן שיבא ויתן לתוך פיהם, כך הוא מקוה למי שיבא ויתן לתוך פיו. וישחו כל בנות השיר , אלו השפתים, שכל ימיו שהוא בחור קולו יצא, וכיון שמזקין הן מתרפות ואין קולו הולך.  
גם מגבוה ייראו , אמרו לו מבקש אתה לבא ולבקר את החולה הה, אומר להן יש שם סולם לעלות, יש שם מקום גבוה, שהוא מתיירא מגבוה. 
 ד"א גם מגבוה . אומרים לו בא ונצא לבית הכנסת, והוא משבר את הדרך, ועושה אותו קימעא קימעא. 
 וינאץ השקד, זה הלוז שיש בסוף השדרה.  
ויסתבל החגב, אלו רגליו שהן מתנפחות. ותפר האביונה, אפילו התאוה בטלה, כל הדברים הללו מגיעין לזקן, אבל אברהם אע"פ שכתוב בו ואברהם זקן, לא בטלה תאותו, שנאמר ויוסף אברם ויקח אשה.