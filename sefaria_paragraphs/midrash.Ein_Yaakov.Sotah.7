סוטה פרק ז - עב תניא, רבי שמעון בר יוחאי אומר: אדם אומר שבחו בקול נמוך, וגנותו בקול רם. שבחו בקול נמוך, מודוי מעשר, וגנותו בקול רם, ממקרא בכורים. וגנותו בקול רם? והאמר רבי יוחנן משום רבי שמעון בר יוחאי: מפני מה תקנו תפלה בלחש? מפני שלא לביש את עוברי עברה, שהרי לא חלק הכתוב מקום, בין חטאת לעולה. לא תימא: 'גנותו', אלא אימא: 'צערו', כדתניא:  "וטמא טמא יקרא"! צריך להודיע צערו לרבים, ורבים מבקשים עליו רחמים.
עג [פסקא. אלו נאמרים בכל לשון וכו' ותפלה. תפלה, רחמי היא, כל היכא דבעי, מצלי]. ותפלה, בכל לשון? והאמר רב יהודה:  לעולם אל ישאל אדם צרכיו בלשון ארמי, דאמר רבי יוחנן: כל השואל צרכיו בלשון ארמי, אין מלאכי השרת נזקקין לו, לפי שאין מלאכי השרת מכירין בלשון ארמי. לא קשיא, הא ביחיד, הא בצבור. ואין מלאכי השרת מכירין בלשון ארמי? והתניא: יוחנן כהן גדול שמע [בת]־קול מבית קדשי הקדשים שהוא אומר: נצחו טליא, דאזלו לאגחא קרבא באנטוכיא. ושוב מעשה בשמעון הצדיק ששמע [בת]־קול מבית קדשי הקדשים שהוא אומר: בטילת עבידתא, דאמר סנאה לאיתאה על היכלא, ונהרג גסקלגס, ובטלו גזרותיו, וכתבו אותה שעה וכונה. ובלשון ארמי  [היה אומר]. אי בעית אימא: בת־קול שאני, דלאשמועי עבידא, ואי בעית אימא: גבריאל הוה, דאמר מר: בא גבריאל ולמדו שבעים לשון.
[פסקא. ברכות וקללות כיצד? כיון שעברו ישראל את הירדן וכו'. תנו רבנן:  "הלא המה בעבר הירדן", מעבר לירדן ואילך, דברי רבי יהודה.  "אחרי דרך מבוא השמש", מקום שחמה זורחת.  "בארץ הכנעני הישב בערבה", אלו הר גריזים והר עיבל שיושבין בהם כותיים.  "מול הגלגל", סמוך לגלגל.  "אצל אלוני מרה", שכם, ולהלן הוא אומר:  "ויעבר אברם בארץ, עד מקום שכם, עד אלון מורה", מה "אלון מורה" האמור להלן, שכם, אף כאן, שכם. תניא, אמר רבי אלעזר ברבי יוסי: בדבר זה זיפתי ספרי כותיים, אמרתי להם: זיפתם תורתכם, ולא העליתם בידכם כלום שאתם אומרים: "אלוני מרה", שכם, אף אנו מודים ש"אלוני מרה", שכם. אנו למדנוה בגזרה־שוה, אתם, במה למדתום? רבי אלעזר אמר: "הלא המה בעבר הירדן", סמוך לירדן, דאי מעבר הירדן ואילך, הלא כתיב:  "והיה בעברכם את הירדן". "אחרי דרך מבוא השמש", מקום שהחמה שוקעת. "בארץ הכנעני", ארץ חוי היא, "היושב בערבה", והלא בין הרים וגבעות הן יושבין? "מול הגלגל", והלא לא ראו את הגלגל?! רבי אליעזר בן יעקב אומר: לא בא הכתוב אלא להראות להן דרך בשניה, כדרך שהראה להן בראשונה. "דרך", בדרך לכו ולא בשדות וכרמים, "הישב", בישוב לכו ולא במדברות, "בערבה", בערבה לכו ולא בהרים וגבעות].
עד תנו רבנן: כיצד עברו ישראל את הירדן? בכל יום ארון נוסע אחר שני דגלים, ואותו היום נסע תחלה, שנאמר:  "הנה ארון הברית אדון כל הארץ עבר לפניכם בירדן". בכל יום לויים נושאים את הארון, ואותו היום הכהנים נשאוהו, שנאמר:  "והיה כנוח כפות רגלי הכהנים נשאי ארון ה' אדון כל הארץ" וגו'. תניא, רבי יוסי אומר: בשלשה מקומות נשאו הכהנים את הארון; כשעברו את הירדן, ובשעה שסבבו את יריחו, ובשעה שהחזירוהו למקומו. וכיון שנטבלו רגלי הכהנים במים, חזרו המים לאחוריהם, דכתיב:  "וכבוא נשאי הארון עד הירדן, ורגלי הכהנים נשאי הארון נטבלו בקצה המים". וכתיב: "ויעמדו המים הירדים מלמעלה קמו נד אחד" וגו'. וכמה  [גבהן] של מים? שנים עשר מיל [על שנים עשר מיל], כנגד מחנה ישראל, דברי רבי יהודה. אמר לו רבי אלעזר ברבי שמעון: לדבריך, וכי אדם קל או מים קלים? הוי אומר: מים קלים! אם כן, באים מים ושוטפים אותם. אלא מלמד, שהיו מים נגדשין ועולין למעלה כפין על גבי כפין, יותר משלש מאות מילין, עד שראו אותן כל מלכי מזרח ומערב, שנאמר:  "ויהי כשמע כל מלכי האמרי" וגו', ואף רחב הזונה אמרה לשלוחי יהושע:  "כי שמענו את אשר הוביש ה' את מי ים־סוף" וגו'. וכתיב:  "ונשמע וימס לבבנו, ולא קמה עוד רוח" וגו'. עודם בירדן, אמר להם יהושע: דעו שעל מנת כן אתם עוברים! על מנת שתורישו את יושבי הארץ מפניכם, שנאמר:  "והורשתם את כל ישבי הארץ מפניכם".  "ואם לא תורישו את יושבי הארץ מפניכם". וכתיב:  "והיה כאשר דמיתי לעשות להם אעשה לכם") אם אתם עושים כן, מוטב, ואם לאו, באין מים ושוטפים אתכם.  "עד השמידו אותכם) מאי "אותכם"? אותי ואתכם. עודם בירדן אמר להם יהושע:  "והרימו לכם איש אבן אחת על שכמו למספר שבטי בני ישראל, למען תהיה זאת אות בקרבכם, כי ישאלון בניכם מחר לאמר: מה האבנים האלה לכם" וגו'. סימן לבנים שעברו אבות את הירדן. עודם בירדן אמר להם יהושע:  "שאו לכם מזה מתוך הירדן ממצב רגלי הכהנים [הכין] שתים עשרה אבנים, והעברתם אותם עמכם, והנחתם אותם במלון" וגו'. יכול בכל מלון ומלון? תלמוד לומר: "במלון אשר תלינו בו הלילה".
עה אמר רבי יהודה: אבא חלפתא, [ורבי] אלעזר בן מתיא וחנניא בן חכינאי עמדו על אותן אבנים, וכל אחת שערוה, משוי ארבעים סאה, וגמירי, דכל טעונא דמדלי איניש לכתפיה, תילתא דטעוניה הואי, ומכאן אתה מחשב לאשכול, שנאמר:  "וישאהו במוט בשנים".  ממשמע שנאמר 'במוט', איני יודע שהוא 'בשנים'? ומה תלמוד לומר 'בשנים'? בשני מוטות. אמר רבי יצחק:  טורטני וטורטני דטורטני, הא כיצד?  שמונה נשאו אשכול,  אחד נשא רמון, ואחד נשא תאנה. יהושע וכלב לא נשאו כלום.  אי בעית אימא: משום דחשיבי, ואי בעית אימא: שלא היו באותה עצה. פליגי בה רב אמי ורבי יצחק נפחא, חד אמר: לדברי רבי יהודה, כחניתן עברו. לדברי רבי אלעזר ברבי שמעון, בזה אחר זה עברו. וחד אמר: בין לרבי יהודה בין לרבי אלעזר ברבי שמעון, כחניתן עברו.  מר סבר: אדם קל, מר סבר: מים קלים.
עו "שלח לך אנשים ויתרו".  [אמר ריש לקיש]: "שלח לך", לדעתך, וכי אדם בורר חלק רע לעצמו? הינו דכתיב:  "וייטב בעיני הדבר", אמר ריש לקיש: 'בעיני', ולא בעיני המקום.  "ויחפרו לנו את הארץ", אמר רבי חיא בר אבא:  מרגלים לא נתכונו אלא לבשתה של ארץ ישראל, כתיב הכא: "ויחפרו לנו את הארץ", וכתיב התם:  "וחפרה הלבנה ובושה החמה".  "ואלה שמותם, למטה ראובן שמוע בן זכור", אמר רבי יצחק: דבר זה מסרת בידינו מאבותינו: מרגלים, על שם מעשיהם נקראו, ואנו לא עלה בידינו אלא אחד: "סתור בן מיכאל"; 'סתור', שסתר מעשיו של הקדוש ברוך הוא, 'מיכאל', שעשה שונאו מך. אמר רבי יוחנן: אף אנו נאמר: "נחבי בן ופסי". 'נחבי', שהחביא דבריו של הקדוש ברוך הוא. 'ופסי', שפסע על מדותיו של הקדוש ברוך הוא.
עז "ויעלו בנגב ויבא עד חברון".  "ויבאו", מיבעי ליה! אמר רבא: מלמד שפרש כלב מעצת מרגלים והלך ונשתטח על קברי אבות. אמר להם: אבות העולם, בקשו עלי רחמים שאנצל מעצת מרגלים. יהושע, כבר בקש משה עליו רחמים, שנאמר:  "ויקרא משה להושע בן נון יהושע", אמר לו: "יה יושיעך מעצת מרגלים". והינו דכתיב:  "ועבדי כלב, עקב היתה רוח אחרת עמו" וגו'.  "ושם אחימן ששי ותלמי ילידי הענק". 'אחימן', מימן שבאחיו, 'ששי', שמשים את הארץ כשחיתות. 'תלמי', שמשים את הארץ תלמים תלמים. דבר אחר: 'אחימן', בנה ענת, 'ששי', בנה אלוש, 'תלמי', בנה תלבוש. 'ילידי הענק', שמעניקים חמה בקומתן.
עח "וחברון, שבע שנים נבנתה לפני צען מצרים",  מאי 'נבנתה'? אילימא נבנתה ממש, אפשר אדם בונה בית לבנו קטן, קדם שיבנה בית לבנו גדול? דכתיב:  "ובני חם כוש ופוט וכנען", אלא שהיתה מבנה על אחד משבעה בצען. [ואין לך טרשים בכל ארץ ישראל יותר מחברון,  דקברי בה שיכבי, ואין לך מעלה בכל הארצות יותר מארץ מצרים, שנאמר:  "כגן ה' כארץ מצרים". ואין לך מעלה בכל ארץ מצרים יותר מצען, דכתיב:  "כי היו בצען שריו", ואפלו הכי, חברון מבנה אחד משבעה בצען]. וחברון, טרשים הואי? והא כתיב:  "ויהי מקץ ארבעים שנה, ויאמר אבשלום אל המלך: אלכה נא ואשלם את נדרי אשר נדרתי לה' בחברון". ואמר רב אויא  [ואיתימא רבה בר בר חנה]: שהלך להביא כבשים מחברון, ותניא: אילים ממואב, כבשים מחברון. מינה, אידי דקלישא ארעא, עבדא רעיא ושמין קנינא.
עט "וישבו מתור הארץ",   "וילכו ויבאו". אמר רבי יוחנן משום רבי שמעון בר יוחאי: מקיש הליכה לביאה; מה ביאה בעצה רעה, אף הליכה בעצה רעה.  "ויספרו לו, ויאמרו: באנו אל הארץ אשר שלחתנו, וגם זבת חלב ודבש היא, וזה פריה, אפס כי עז העם". אמר רבי יוחנן משום רבי מאיר: כל דבר לשון־הרע, שאין אומרים דברי אמת בתחלתו, אין מתקים בסופו.
פ "ויהס כלב את העם אל משה",  אמר  [רבה]: שהסיתם בדברים, דחזייה ליהושע דקא משתעי, אמרי ליה: דין, ריש קטיעא ימלל? אמר כלב: אי משתעינא, אמרי בי מלתא וחסמין לי,  אמר להם: וכי זו בלבד עשה לנו בן עמרם? סברי, בגנותיה קא משתעי, אישתיקו. ואמר להם: והלא הוציאנו ממצרים! וקרע לנו את הים! והוריד לנו את המן! אם יאמר: עשו סלמות ועלו לרקיע, לא נשמע לו?!  "עלה נעלה וירשנו אתה, כי יכול נוכל לה, והאנשים אשר עלו עמו אמרו: לא נוכל לעלות אל העם, כי חזק הוא ממנו". אמר רבי חנינא בר פפא: דבר גדול דברו מרגלים באותה שעה, "כי חזק הוא ממנו", אל תקרי "ממנו", אלא "ממנו", כביכול אפלו בעל הבית אין יכול להוציא כליו משם.
פא "ארץ אכלת יושביה היא",  "דרש רבא: אמר הקדוש ברוך הוא: אני חשבתיה לטובה, והם חשבוה לרעה. אני חשבתיה לטובה, דכל היכא דמטו, מיית חשיבא דידהו, כי היכי דלטרדו, ולא לשאילו אבתריהו, ואיכא דאמרי: איוב נח נפשיה, ואיטרידו כולי עלמא בהספדיה. והם חשבוה לרעה:  "ארץ אכלת יושביה היא".  "ונהי בעינינו כחגבים וכן היינו בעיניהם". אמר רב משרשיא: מרגלים, שקרי הוו. בשלמא "ונהי בעינינו כחגבים" לחיי, אלא "וכן היינו בעיניהם", מנא [הוו] ידעי? ולא היא, כי הוו מברו אבילי, תותי ארזי הוו מברי להו, וכיון דחזינהו, סלוק באילנא, שמעו דקא אמרי: קא חזינא אינשי דדמו לקמצי באילני.  "ותשא כל העדה ויתנו את קולם ויבכו העם בלילה ההוא". אמר רבה בר בר חנה, אמר רבי יוחנן: *)אותו הלילה, ליל תשעה באב היה. אמר הקדוש ברוך הוא: הם בכו בכיה של חנם, ואני אקבע להם בכיה לדורות.  "ויאמרו כל העדה לרגום אתם באבנים, וכבוד ה' נראה באהל מועד". אמר רבי חיא בר אבא: מלמד שנטלו אבנים וזרקום כלפי מעלה.  "וימתו האנשים מוצאי דבת הארץ רעה במגפה לפני ה'", אמר ריש לקיש: מלמד, שמתו מיתה משנה. אמר רבי חנינא בר פפא: דרש רבי שילא איש כפר תמרתא: מלמד, שנשתרבב לשונם ונפל על טבורם, והיו תולעים יוצאים מלשונם ונכנסים בטבורם, ומטבורם נכנסים בלשונם. רב נחמן בר יצחק אמר: באסכרה מתו.
פב כיון שעלה אחרון שבישראל מן הירדן, חזרו מים למקומן, שנאמר:  "ויהי כעלות הכהנים נשאי ארון ברית ה' מתוך הירדן, נתקו כפות רגלי הכהנים אל החרבה, וישבו מי הירדן למקומם, וילכו כתמול שלשום על כל גדותיו". נמצא ארון ונושאיו הכהנים מצד אחד, וישראל מצד אחד, נשא ארון את נושאיו ועבר, שנאמר:  "ויהי כאשר תם כל העם לעבר, ויעבר ארון ה' והכהנים לפני העם". ועל דבר זה נענש עזה, שנאמר:  "ויבאו עד גרן נכון, וישלח עזה אל ארון האלהים, ויאחז בו, כי שמטו הבקר". אמר לו הקדוש ברוך הוא: עזה, ארון, נושאיו נושא, הוא עצמו, לא כל־שכן?!
פג "ויחר אף ה' בעזה, ויכהו שם האלהים על השל".  רבי יוחנן ורבי אלעזר: חד אמר: על עסקי שלו, וחד אמר: שעשה צרכיו לפניו.  "וימת שם עם ארון האלהים". אמר רבי יוחנן: עזה בא לעולם הבא, שנאמר: "עם ארון האלהים", מה ארון לעולם קים, אף עזה בא לעולם הבא.  "ויחר לדוד על אשר פרץ ה' פרץ בעזה". אמר רבי אלעזר: שנשתנו פניו כחררה. אלא מעתה כל היכא דכתיב: "ויחר", הכי נמי? התם כתיב: 'אף', הכא לא כתיב 'אף'.
פד דרש רבא: מפני מה נענש דוד? מפני שקרא לדברי תורה, 'זמירות', שנאמר:  "זמרות היו לי חקיך בבית מגורי". אמר לו הקדוש ברוך הוא: דברי תורה, שכתוב בהן:  "התעיף עיניך בו ואיננו", אתה קורא אותן 'זמירות'? הריני מכשילך בדבר שאפלו תינוקות של בית רבן יודעין אותו, שנאמר:  "ולבני קהת לא נתן, כי עבדת הקדש עליהם, בכתף ישאו". ואיהו אתיה בעגלתא.
פה "ויך באנשי בית שמש, כי ראו בארון ה'",  משום ד'ראו', 'ויך'? רבי אבהו ורבי אלעזר, חד אמר: קוצרים ומשתחוים היו, וחד אמר: מילי [נמי] אמור: מאן אמריך דאימריית? ומאן  [אתא עלך] דאיפיסת?  "ויך בעם שבעים איש חמשים אלף איש". רבי אבהו ורבי אלעזר, חד אמר: שבעים איש היו, וכל אחד ואחד שקול כחמשים אלף איש. וחד אמר: חמשים אלף היו, וכל אחד ואחד שקול כשבעים סנהדרין.
פו "ויהי כי צעדו נשאי ארון ה' ששה צעדים, ויזבח שור ומריא".  וכתיב:  "שבעה פרים ושבעה אילים"? אמר רב פפא בר שמואל: על כל פסיעה ופסיעה שור ומריא, על כל שש פסיעות שבעה פרים ושבעה אילים. אמר ליה רב חסדא: אם כן, מלאת את כל ארץ ישראל במות! אלא אמר רב חסדא: על כל שש פסיעות שור ומריא, על כל ששה סדרים של שש פסיעות שבעה פרים ושבעה אילים. כתיב: "גרן כידן", וכתיב:  "נכון". [אמר רבי יוחנן]: בתחלה, 'כידן' ולבסוף 'נכון'. נמצאת [אתה] אומר: שלשה מיני אבנים היו; אחד שהקים משה בעבר הירדן, שנאמר:  "בעבר הירדן בארץ מואב, הואיל משה באר את התורה הזאת לאמר". ולהלן הוא אומר:  "וכתבת על האבנים את כל דברי התורה הזאת" וגו'. ואתיא 'באר', 'באר'. ואחד שהקים יהושע בתוך הירדן, שנאמר:  "ושתים עשרה אבנים הקים יהושע בתוך הירדן". ואחד שהקים יהושע בגלגל, שנאמר:  "ואת שתים עשרה האבנים האלה אשר לקחו מן הירדן, הקים יהושע בגלגל".
פז תנו רבנן: כיצד כתבו ישראל את התורה? רבי יהודה אומר: על גבי אבנים כתבוה, שנאמר:  "וכתבת על האבנים את כל דברי התורה הזאת". ואחר כך סדוהו אותו בסיד. אמר לו רבי שמעון: לדבריך, היאך למדו הגוים את התורה? אמר לו: בינה יתרה נתן הקדוש ברוך הוא בגוים ושגרו נוטירין שלהם, וקלפו את הסיד, והשיאוה. באותה שעה נתחתם גזר דין על עובדי כוכבים לבאר שחת, שהיה להם ללמד תורה ולא למדו. רבי שמעון אומר: על גבי סיד כתבוה, וכתבו להם למטה:  "למען אשר לא ילמדו אתכם לעשות ככל תועבתם". הא למדת, שאם [היו] חוזרין בתשובה, [היו] מקבלים אותם. אמר רבא בר  שילא: מאי טעמא דרבי שמעון? דכתיב:  "והיו עמים משרפות שיד", על עסקי סיד. ורבי יהודה אמר לך: כסיד, מה סיד אין לו תקנה אלא שרפה, אף אותן עובדי כוכבים אין להם תקנה אלא שרפה. כמאן אזלא הא דתניא:  "ושבית שביו", לרבות כנענים  [שבחוץ לארץ], שאם חוזרים בתשובה, מקבלים אותם, כמאן? כרבי שמעון.
פח בוא וראה כמה נסים נעשו באותו היום: עברו את הירדן, ובאו להר גריזים ולהר עיבל יותר מששים מיל, ואין כל בריה יכולה לעמד בפניהם, וכל העומד בפניהם מיד נתרז, שנאמר:  "את אימתי אשלח לפניך, והמתי את כל העם אשר תבא בהם, ונתתי את כל איביך אליך ערף". ואומר:  "תפל עליהם אימתה ופחד בגדל זרועך ידמו כאבן, עד יעבר עמך ה'", זו ביאה ראשונה. "עד יעבר עם זו קנית", זו ביאה שניה. אמר מעתה: ראויין היו ישראל לעשות להם נס בביאה שניה כביאה ראשונה, אלא שגרם החטא. ואחר כך הביאו את האבנים, ובנו את המזבח וסדוהו בסיד וכתבו  [עליהם] את כל דברי התורה בשבעים לשון, שנאמר:  "באר היטב", והעלו עולות ושלמים, ואכלו [ושתו] ושמחו, וברכו, וקללו, וקפלו את האבנים, ובאו ולנו בגלגל, שנאמר:  "והעברתם אותם עמכם והנחתם אותם במלון". יכול בכל מלון ומלון? תלמוד לומר: "אשר תלינו בו הלילה", וכתיב:  "ואת שתים עשרה האבנים האלה אשר לקחו מן הירדן, הקים יהושע בגלגל". תנא: צרעה לא עברה עמהם, ולא? והכתיב:  "ושלחתי את הצרעה לפניך וגרשה" וגו'. אמר ריש לקיש: על [שפת] הירדן עמדה, וזרקה בהם מרה, וסימת את עיניהם מלמעלה, וסרסתן מלמטה, שנאמר:  "ואנכי השמדתי את האמרי מפניהם, אשר כגבה ארזים גבהו, וחסן הוא כאלונים, ואשמיד פריו ממעל, ושרשיו מתחת". רב פפא אמר: שתי צרעות היו, חדא דמשה וחדא דיהושע; דמשה לא עברה, דיהושע עברה.
פט משנה. ששה שבטים עלו לראש הר גריזים, וששה שבטים עלו לראש הר עיבל, והכהנים והלויים והארון עומדים למטה באמצע. הכהנים מקיפין את הארון, והלויים את הכהנים, וישראל מזה ומזה, שנאמר:  "וכל ישראל וזקניו ושטרים ושפטיו עמדים מזה ומזה לארון נגד הכהנים הלוים" וגו'. הפכו פניהם כלפי הר גריזים ופתחו בברכה: "ברוך האיש אשר לא יעשה פסל ומסכה תועבת ה'", אלו ואלו עונין אמן. הפכו פניהם כלפי הר עיבל ופתחו בקללה:  "ארור האיש אשר יעשה פסל ומסכה", והיו אלו ואלו עונין אמן, עד שגומרים ברכות וקללות, ואחר כך הביאו את האבנים, ובנו את המזבח, וסדוהו בסיד, וכתבו עליהם את כל דברי התורה בשבעים לשון, שנאמר:  "באר היטב". ונטלו את האבנים, ובאו ולנו במקומם".
צ גמרא. מאי:  "והחציו"? אמר רב כהנא: כדרך שחלוקין כאן, כך חלוקין באבני אפוד. מיתיבי: שתי אבנים טובות היו לו לכהן גדול על כתפיו, אחת מכאן ואחת מכאן, ושמות של שנים עשר שבטים כתוב עליהם; ששה על אבן זו, וששה על אבן זו, שנאמר:  "ששה משמתם על האבן האחת, ואת שמות הששה הנותרים על האבן השנית כתולדותם". שנית כתולדתם, ולא ראשונה כתולדתם, מפני שיהודה מקדם, וחמשים אותיות היו, עשרים וחמש על אבן זו, ועשרים וחמש על אבן זו. רבי חנינא בן גמליאל אומר: לא כדרך שחלוקין בחמש הפקודים חלוקין באבני אפוד, אלא כדרך שחלוקין בחמש שני, [כיצד]? בני לאה כסדרן, בני רחל אחד מכאן ואחד מכאן, ובני שפחות באמצע, ואלא מה אני מקים "כתולדתם"? כשמותם שקרא להם אביהם, ולא כשמות שקרא להם משה; 'ראובן' ולא 'ראובני', 'שמעון' ולא 'שמעוני', 'דן' ולא 'דני', 'גד' ולא 'גדי'. תיובתא דרב כהנא, תיובתא! ואלא מאי 'והחציו'? תנא: חציו של מול הר גריזים מרבה מחציו של מול הר עיבל, מפני שלוי למטה. אדרבה! מפני שלוי למטה בצרי להו? הכי קאמר: אף על פי שלוי למטה, בני יוסף עמהם, שנאמר:  "וידברו בני יוסף את יהושע, לאמר: מדוע נתתה לי וגו' וחבל אחד וגו', ויאמר אליהם יהושע: אם עם רב אתה עלה לך היערה". אמר להם: לכו והחביאו עצמכם ביערים, שלא תשלט בכם עין רעה, אמרי ליה: זרעיה דיוסף לא שלטא ביה עינא בישא, דכתיב:  "בן פרת יוסף בן פרת עלי עין", ואמר רבי אבהו: אל תקרי 'עלי־עין', אלא 'עולי־עין'. רבי יוסי בר חנינא אמר: מהכא:  "וידגו לרב בקרב הארץ", מה דגים שבים, מים מכסים עליהם, ואין העין שולטת בהם, אף זרעו של יוסף, אין העין שולטת בהם. הני חמשין אותיות, חמשין נכי חדא הוין? אמר רבי יצחק: הוסיפו ליוסף אות אחת, שנאמר:  "עדות ביהוסף שמו, בצאתו על ארץ מצרים". מתקיף רב נחמן בר יצחק: כתולדתם בעינן? אלא, בכל התורה כלה, "בנימן" כתיב, והכא, "בנימין" שלם, כדכתיב:  "ואביו קרא לו בנימין".
צא אמר רב חנא בר ביזנא, אמר רבי שמעון חסידא: יוסף שקדש שם שמים בסתר,  הוסיפו לו אות אחת משמו של הקדוש ברוך הוא. יהודה שקדש שם שמים בפרהסיא,  נקרא כלו על שמו של הקדוש ברוך הוא. יוסף מאי היא? דכתיב:  "ויהי כהיום הזה ויבא הביתה לעשות מלאכתו". אמר רבי יוחנן: [מלמד], ששניהם לדבר עברה נתכונו. "ויבא הביתה לעשות מלאכתו", רב ושמואל, חד אמר: לעשות מלאכתו ממש נכנס. וחד אמר: לעשות צרכיו נכנס.  "ואין איש מאנשי הבית שם", אפשר בית גדול כביתו של אותו רשע, ולא היה בו איש?! תנא דבי רבי ישמעאל: אותו היום יום אידם היה, והלכו כלם לבית עבודה זרה שלהם, והיא אמרה להם: חולה אני. אמרה: אין לה יום, שיוסף נזקק לה כהיום הזה.  "ותתפשהו בבגדו לאמר שכבה עמי". באותה שעה באתה דיוקנו של אביו ונראית לו בחלון. אמר ליה: יוסף,  עתידין אחיך שיכתבו על אבני אפוד, ואתה ביניהם, רצונך שימחה שמך מביניהם, ותקרא רועה זונות? שנאמר:  "ורעה זונות יאבד הון"? מיד:  "ותשב באיתן קשתו". אמר רבי יוחנן משום רבי מאיר: מלמד, ששבה קשתו לאיתנה.  "ויפזו זרעי ידיו", מלמד שנעץ  [ידיו] בקרקע, ויצאת  [תאותו] מבין צפרני ידיו.  "מידי אביר יעקב", מי גרם לו שיכתב שמו על  [אבני] אפוד? אלא אביר יעקב. "משם רעה אבן ישראל", משם זכה  [ונעשה] רועה,  שנאמר:  "רעה ישראל האזינה נהג כצאן יוסף". תנא: ראוי היה יוסף לצאת ממנו שנים־עשר שבטים, כדרך שיצאו מיעקב אביו, שנאמר:  "אלה תלדות יעקב, יוסף", אלא, שיצאת שכבת זרעו מבין צפרניו, ואף על פי כן יצאו מבנימין אחיו, וכלן נקראו על שמו של יוסף, שנאמר:  "ובני בנימן: בלע ובכר ואשבל גרא ונעמן אחי וראש מפים וחפים וארד". 'בלע', שנבלע בין האמות. 'בכר', שהיה בכור לאמו. 'אשבל', ששבו אל. 'גרא', שגר באכסניות. 'ונעמן', שנעים ביותר. 'אחי וראש', אחי וראשי הוא. 'מפים' 'וחפים', הוא לא ראה בחפתי ואני לא ראיתי בחפתו. 'וארד', איכא דאמרי: שירד לבין אמות העולם, ואיכא דאמרי: שפניו דומין לורד.
צב אמר רבי חיא בר אבא, אמר רבי יוחנן: בשעה שאמר פרעה ליוסף:  "ובלעדיך לא ירים איש את ידו ואת רגלו", אמרו לו אצטגניניו: עבד שלקחו רבו בעשרים כסף, תמשילהו עלינו? אמר להן: גנוני מלכות אני רואה בו. אמרו ליה: אם כן יהא יודע בשבעים לשון.  בא גבריאל ולמדו שבעים לשון. לא הוה קא גמיר, הוסיף לו אות אחת משמו של הקדוש ברוך הוא, ולמד, שנאמר:  "עדות ביהוסף שמו, בצאתו על ארץ מצרים, שפת לא ידעתי אשמע". לצפרא, כל לישנא דאשתעי פרעה בהדיה, אהדר ליה איהו. לסוף הוה קא משתעי יוסף בלשון הקדש, ולא הוה פרעה ידע מאי הוה קאמר,  אמר ליה: אגמרן! אגמריה, ולא הוה קא גמיר. אמר ליה: אשתבע לי דלא מגלית. אשתבע ליה. כי קאמר ליה יוסף:  "אבי השביעני לאמר", אמר ליה: זיל איתשיל אשבועתך. אמר ליה: איתשיל נמי אדידך! ואף על גב דלא ניחא ליה, אמר ליה:  "עלה וקבר את אביך כאשר השביעך".
צג יהודה, מאי היא? דתניא: היה רבי מאיר אומר: בשעה שהיו ישראל עומדים על שפת הים, היו שבטים  [מנצחין] זה עם זה. זה אומר: אני יורד תחלה לים, וזה אומר: אני יורד תחלה לים. קפץ שבטו של בנימין וירד תחלה לים, שנאמר:  "שם בנימן צעיר רדם". אל תקרא: 'רדם', אלא 'ירד־ים'. והיו שרי יהודה רוגמין אותם שנאמר:  "שרי יהודה רגמתם",  לפיכך זכה בנימין הצדיק ונעשה אשפיזכן לגבורה, שנאמר:  "ובין כתפיו שכן". אמר לו רבי יהודה: לא כך היה מעשה, אלא זה אומר: אין אני יורד תחלה לים, וזה אומר: אין אני יורד תחלה לים. קפץ נחשון בן עמינדב וירד לים תחלה, שנאמר:  "סבבני בכחש אפרים, ובמרמה בית ישראל, ויהודה עד רד עם אל ועם קדושים נאמן", ועליו מפרש בקבלה:  "הושיעני אלהים כי באו מים עד נפש, טבעתי ביון מצולה וגו'. אל תשטפני שבלת מים, ואל תבלעני מצולה, ואל תאטר עלי באר פיה". באותה שעה היה משה מאריך בתפלה, אמר לו הקדוש ברוך הוא: ידידי טובעים בים ואתה מאריך בתפלה [לפני]? אמר לפניו: רבונו של עולם, מה יש לי לעשות? אמר לו:  "דבר אל בני־ישראל ויסעו, ואתה הרם את מטך ונטה את ידך על הים ובקעהו" וגו'. לפיכך זכה יהודה לעשות ממשלה בישראל, שנאמר:  "היתה יהודה לקדשו ישראל ממשלותיו". מאי טעמא "היתה יהודה לקדשו, ישראל ממשלותיו", משום ד"הים ראה וינס".
צד תניא, רבי אליעזר בן יעקב אומר: אי־אפשר לומר לוי למטה, שכבר נאמר לוי למעלה, ואי־אפשר לומר למעלה, שכבר נאמר למטה, הא כיצד? זקני כהנה ולויה למטה, והשאר למעלה. רבי יאשיה אומר: כל הראוי לשרת, למטה, והשאר, למעלה. רבי אומר: אלו ואלו למטה עומדים, הפכו פניהם כלפי הר גריזים ופתחו בברכה, כלפי הר עיבל ופתחו בקללה . [ומאי]  'על'? על, בסמוך, כדתניא: [ "ונתת על המערכת לבנה זכה", רבי אומר: 'על', בסמוך], אתה אומר 'על' בסמוך או אינו אלא 'על' ממש? כשהוא אומר:  "וסכת על הארן את הפרכת", הוי אומר: 'על' בסמוך.
צה פסקא. הפכו פניהם כלפי הר גריזים ופתחו בברכה וכו'. תנו רבנן: 'ברוך' בכלל, 'וברוך' בפרט. 'ארור' בכלל, 'וארור' בפרט. 'ללמד וללמד', 'לשמר ולעשות'. הרי כאן ארבע. ארבע וארבע הרי כאן שמונה, שמונה ושמונה הרי שש עשרה, וכן בסיני, וכן בערבות מואב, שנאמר:  "אלה דברי הברית אשר צוה ה' את משה" וגו'. וכתיב: "ושמרתם את דברי הברית הזאת ועשיתם אתם" וגו'. נמצא ארבעים ושמונה בריתות על כל מצוה ומצוה. רבי שמעון מוציא הר גריזים והר עיבל, ומכניס אהל מועד שבמדבר. ובפלוגתא דהני תנאי, דתניא, רבי ישמעאל אומר: כללות נאמרו בסיני, ופרטות באהל מועד. רבי עקיבא אומר: כללות ופרטות נאמרו בסיני, ונשנו באהל מועד, ונשתלשו בערבות מואב, ואין לך כל [דבר] מצוה ומצוה שכתובה בתורה, שלא נכרתו עליה ארבעים ושמונה בריתות. רבי שמעון בן יהודה איש כפר עכו אומר משום רבי שמעון: אין לך כל מצוה ומצוה שכתובה בתורה, שלא נכרתו עליה ארבעים ושמונה בריתות של שש מאות אלף ושלשת אלפים וחמש מאות וחמשים. אמר רבי: לדברי רבי שמעון בן יהודה איש כפר עכו, שאמר משום רבי שמעון, אין לך כל מצוה ומצוה, שכתובה בתורה, שלא נכרתו עליה ארבעים ושמונה בריתות של שש מאות אלף ושלשת אלפים וחמש מאות וחמשים, נמצא לכל אחד מישראל, שש מאות אלף ושלשת אלפים וחמש מאות וחמשים. מאי ביניהו? אמר רבי משרשיא: ערבא, וערבא דערבא איכא ביניהו.
צו דרש רב יהודה בר נחמני מתרגמניה דרבי שמעון בן לקיש: כל הפרשה כלה לא נאמרה אלא בשביל נואף ונואפת,   "ארור האיש אשר יעשה פסל ומסכה תועבת ה'" וגו', דעביד פסל ומסכה, בארור סגי ליה? אלא זה שבא על הערוה והוליד בן  ועבד עבודת כוכבים. אמר הקדוש ברוך הוא: ארורים אביו ואמו של זה שכך גרמו לו.
תניא אידך:  "כה תברכו את בני ישראל", בשם המפרש! אתה אומר בשם המפרש, או אינו אלא בכנוי? תלמוד לומר: "ושמו את שמי", שמי המיחד לי. יכול אף בגבולין כן? נאמר כאן: "ושמו את שמי", ונאמר להלן: "לשום את שמי שם", מה להלן בית־הבחירה, אף כאן בבית־הבחירה. רבי יאשיה אומר: אינו צריך, הרי הוא אומר:  "בכל המקום אשר אזכיר את שמי אבוא אליך", בכל מקום, סלקא דעתך? אלא, מקרא זה מסרס הוא, "בכל מקום אשר אבוא אליך וברכתיך, שם אזכיר את שמי", והיכן אבוא אליך וברכתיך? בבית הבחירה, שם אזכיר את שמי, בבית הבחירה.
צז אמר רבי יהושע בן לוי: מנין שהקדוש ברוך הוא מתאוה לברכת כהנים? שנאמר:  "ושמו את שמי על בני ישראל ואני אברכם". ואמר רבי יהושע בן לוי:  [כל] כהן שמברך, מתברך, ושאין מברך, אין מתברך, שנאמר:  "ואברכה מברכיך".
צח ואמר רבי יהושע בן לוי: אין נותנין כוס של ברכה לברך, אלא לטוב עין, שנאמר:  "טוב עין הוא יברך, כי נתן מלחמו לדל". אל תקרי 'יברך', אלא 'יברך'. ואמר רבי יהושע בן לוי: מנין שאפלו עופות  מכירין בצרי־עין? שנאמר:  "כי חנם מזרה הרשת בעיני כל בעל כנף". ואמר רבי יהושע בן לוי: כל הנהנה מצרי־עין, עובר בלאו, שנאמר:  "אל תלחם את לחם רע־עין וגו', כי כמו שער בנפשו כן הוא" וגו'. רב נחמן בר יצחק אמר: עובר בשני לאוין, שנאמר:  'אל תלחם', 'ואל תתאו'. ואמר רבי יהושע בן לוי: אין עגלה ערופה באה אלא בשביל צרי־העין, שנאמר:  "וענו ואמרו ידינו לא שפכו את הדם הזה ועינינו לא ראו", וכי על לבנו עלתה שזקני בית־דין שופכי דמים הם? אלא, לא בא לידינו ופטרנוהו בלא מזונות, לא ראינוהו והנחנוהו בלא לויה.
אמר רבא בר רב הונא: כיון שנפתח ספר תורה, אסור לספר אפלו בדבר הלכה, שנאמר:  "וכפתחו עמדו", ואין 'עמידה' אלא שתיקה, שנאמר:  "והוחלתי כי לא ידברו, כי עמדו לא ענו עוד". רבי זירא, אמר רב חסדא: מהכא,  "ואזני כל העם אל ספר התורה". [ואמר רבי יהושע בן לוי: כל כהן שלא נטל ידיו, לא ישא את כפיו, שנאמר:  "שאו ידכם קדש, וברכו את ה'"].
צט שאלו תלמידיו את רבי אלעזר בן שמוע: במה הארכת ימים? אמר להם: מימי לא עשיתי קפנדריא בבית הכנסת, ולא פסעתי על ראשי עם קדש, ולא נשאתי כפי בלא ברכה. מאי מברך? אמר רבי זירא, אמר רב חסדא: "אשר קדשנו בקדשתו של אהרן וצונו לברך את עמו ישראל באהבה". כי עקר כרעיה  מאי אומר? "יהי רצון מלפניך ה' אלהינו, [שתהא ברכה זו, שצויתנו לברך את עמך ישראל, לא יהא בה מכשול ועון". וכי מהדר אפיה מצבורא מאי אמר? אדבריה רב חסדא לרב עוקבא ודרש: "רבונו של עולם, עשינו מה שגזרת עלינו, עשה עמנו מה שהבטחתנו".  "השקיפה ממעון קדשך מן השמים" וגו', אמר רב חסדא: אין הכהנים רשאים לכף קשרי אצבעותיהן, עד שיחזרו פניהם מן הצבור. אמר רבי זירא, אמר רב חסדא: אין הקורא רשאי לקרות 'כהנים', עד שיכלה אמן מפי הצבור, ואין הכהנים רשאין להתחיל בברכה, עד שיכלה דבור מפי הקורא, ואין הצבור רשאין לענות אמן, עד שתכלה ברכה מפי הכהנים, ואין הכהנים רשאין להתחיל בברכה אחרת, עד שיכלה אמן מפי הצבור. ואמר רבי זירא, אמר רב חסדא: אין הכהנים רשאין להחזיר פניהם מן הצבור עד שיתחיל שליח צבור ב"שים־ שלום", ואינן רשאין לעקר רגליהם ולילך עד שיגמר שליח צבור "שים־שלום". ואמר רבי זירא, אמר רב חסדא: אין הצבור רשאין לענות אמן עד שתכלה ברכה מפי הקורא, ואין הקורא רשאי לקרות בתורה עד שיכלה אמן מפי הצבור, ואין המתרגם רשאי להתחיל בתרגום, עד שיכלה פסוק מפי הקורא, ואין הקורא רשאי להתחיל בפסוק אחר, עד שיכלה תרגום מפי המתרגם. אמר רבי תנחום, אמר רבי יהושע בן לוי: המפטיר בנביא צריך שיקרא בתורה תחלה. אמר רבי תנחום, אמר רבי יהושע בן לוי: אין המפטיר רשאי להפטיר בנביא, עד שיגלל ספר תורה. ואמר רבי תנחום, אמר רבי יהושע בן לוי: אין שליח צבור רשאי להפשיט את התבה בצבור מפני כבוד צבור]. ואמר רבי תנחום, אמר רבי יהושע בן לוי: אין הצבור רשאין לצאת, עד שינטל ספר תורה ויניח במקומו. ושמואל אמר: עד שיצא, [ולא פליגי, הא דאיכא פיתחא אחרינא, הא דליכא פיתחא אחרינא].
אמר רבא: בר אהינא, אסברה לי:  "אחרי ה' אלהיכם תלכו". בזמן שהכהנים מברכים את העם, מה הן אומרים? אמר רבי זירא, אמר רב חסדא:  "ברכו ה' מלאכיו גברי כח וגו', ברכו ה' כל צבאיו משרתיו עשי רצונו. ברכו ה' כל מעשיו בכל מקמות ממשלתו, ברכי נפשי את ה'". במוספי דשבתא מה הן אומרים? אמר רב אסי:  "שיר המעלות הנה ברכו את ה' כל עבדי ה' וגו'. שאו ידכם קדש, וברכו את ה'".  "ברוך ה' מציון שכן ירושלים, הללויה". ולימרו נמי: "יברכך ה' מציון", דכתיב בההוא ענינא? אמר יהודה בריה דרבי שמעון בן פזי: מתוך שהתחיל בברכותיו של הקדוש ברוך הוא, מסים בברכותיו של הקדוש ברוך הוא. במנחתא דתעניתא מאי אומרים? אמר רב אחא בר יעקב:  "אם עונינו ענו בנו, ה' עשה למען שמך".  "מקוה ישראל מושיעו בעת צרה, למה תהיה כגר בארץ וגו'. למה תהיה כאיש נדהם, כגבור לא יוכל להושיע" וגו'. בנעילה דיומא דכפורי מאי אמור? אמר מר זוטרא, ואמרי לה במתניתא:  "הנה כי־כן יברך גבר ירא ה'. יברכך ה' מציון, וראה בטוב ירושלים כל ימי חייך, וראה בנים לבניך שלום על ישראל".
ק אמר רבי אבהו: מריש הוה אמינא, ענותנא אנא. כיון דחזיתיה לרבי אבא דמן עכו, דאיהו אמר חדא טעמא ואמר אמוריה חד טעמא ולא קפיד, אמינא, לאו ענותנא אנא. מאי ענותנותיה דרבי אבהו? דאמרה לה דביתהו דאמוריה דרבי אבהו לדביתהו דרבי אבהו: האי דידן לא צריך ליה להאי דידך, והאי דגחין וזקיף עליה, יקרא  [בעלמא] הוא דעבד ליה. אזלא דביתהו אמרה ליה לרבי אבהו. אמר לה: ומאי נפקא לך מינה, מיני ומיניה יתקלס עילאה. ותו אימנו רבנן עליה דרבי אבהו למנוייה בריש מתיבתא. [כיון ד]חזייה לרבי אבא דמן עכו  [דנפישי] ליה בעלי חובות, אמר להו: אית לכו רבה. 
קא רבי אבהו ורבי חיא בר אבא איקלעו לההוא אתרא. רבי חיא בר אבא דריש שמעתא, ורבי אבהו דריש אגדתא. שבקו כולי עלמא לרבי חיא בר אבא, ואתו לקמיה דרבי אבהו. חלש דעתיה. אמר להם רבי אבהו: אמשל לכם משל, למה הדבר דומה? לשני בני אדם, שנכנסו לעיר אחת, אחד מוכר מיני אבנים טובות ומרגליות, ואחד מוכר מיני סדקית, על מי קופצים? לא על מי שמוכר מיני סדקית? כל יומא ויומא הוה אזיל רבי חיא בר אבא ומלוי בהדיה רבי אבהו עד בבא דאושפיזיה, משום יקרא דבי קיסר. ההוא יומא אלויה רבי אבהו לרבי חיא בר אבא [עד אושפיזיה], ואפלו הכי לא אתותב דעתיה מיניה.
קב אמר רבי יצחק: לעולם תהא אימת צבור עליך, שהרי כהנים, פניהם כלפי העם, ואחוריהם כלפי שכינה. רב נחמן אמר: מהכא,  "ויקם דויד המלך על רגליו ויאמר: שמעוני אחי ועמי", אם 'אחי' למה 'עמי'? ואם 'עמי' למה 'אחי'? אמר רבי אלעזר: כך אמר להם דוד לישראל: אם אתם שומעים לי, 'אחי' אתם, ואם לאו, 'עמי' אתם ואני רודה אתכם במקל.
תנו רבנן: מנין שאין עונין אמן במקדש? שנאמר:  "קומו ברכו את ה' אלהיכם מן העולם עד העולם". ומנין שעל כל ברכה וברכה תהלה? שנאמר:  ["ויברכו שם כבודך] ומרומם על כל ברכה ותהלה", על כל ברכה וברכה תן לו תהלה.
מתניתין. [ברכות כהן גדול כיצד? חזן הכנסת נוטל ספר תורה ונותנה לו לראש הכנסת, וראש הכנסת נותנה לסגן, והסגן נותנה לכהן גדול, וכהן גדול עומד ומקבל וקורא:  "אחרי מות",  ו"אך בעשור", וגולל את התורה ומניחה בחיקו ואומר: יותר ממה שקריתי לפניכם, כתוב כאן.  "ובעשור" שבחמש הפקודים, קורא על פה, ומברך עליה שמונה ברכות; על התורה, ועל העבודה, ועל ההודיה, ועל מחילת העון, ועל המקדש, ועל ישראל, ועל הכהנים, ועל ירושלים, והשאר, תפלה. גמרא. שמעת מינה: חולקין כבוד לתלמיד במקום הרב. אמר אביי: כולה משום כבודו דכהן גדול הוא. וכהן גדול עומד ומקבל וקורא וכו'. עומד, מכלל, דיושב הוא? והאמר מר: אין ישיבה בעזרה אלא למלכי בית דוד בלבד! שנאמר:  "ויבא המלך דוד וישב לפני ה' ויאמר מי אנכי" וגו'. כדאמר רב חסדא: בעזרת נשים, הכא נמי בעזרת נשים. מיתיבי: והיכן קורין בו? בעזרה. רבי אליעזר בן יעקב אומר: בהר־הבית, שנאמר:  "ויקרא בו לפני הרחוב אשר לפני שער המים", אמר רב חסדא: בעזרת נשים].
קג משנה. 'פרשת המלך' כיצד? מוצאי יום טוב הראשון של חג, בשמיני, במוצאי שביעית עושין לו בימה של עץ בעזרה, והוא יושב עליה, שנאמר:  "מקץ שבע שנים במעד שנת השמטה בחג הסכות" וגו'. חזן הכנסת נוטל ספר תורה ונותנו לראש הכנסת וראש הכנסת נותנו לסגן והסגן נותנו לכהן גדול וכהן גדול נותנו למלך והמלך עומד ומקבל, ויושב וקורא. אגריפס המלך עמד וקבל וקרא עומד, ושבחוהו חכמים. וכשהגיע אצל:  "לא תוכל לתת עליך איש נכרי אשר לא אחיך הוא", זלגו עיניו דמעות, אמרו לו: לא תתירא, אגריפס המלך, אחינו אתה, אחינו אתה. וקורא מתחלת:  "אלה הדברים" [עד "שמע", ו"שמע", "והיה אם שמע", "עשר־תעשר", "כי תכלה לעשר", ופרשת המלך, ברכות וקללות, עד שגומר כל הפרשה. ברכות שכהן גדול מברך אותן, המלך מברך אותן, אלא שנותן של רגלים תחת מחילת העון. [גמרא. בשמיני, סלקא דעתך? אימא בשמינית].
קד פסקא. וכשהגיע ל"לא תוכל" וכו'. תנא משום רבי נתן: באותה שעה נתחיבו שונאיהם של ישראל כליה, מפני שחנפו לו לאגריפס המלך. אמר רבי שמעון בן חלפתא: מיום שגברה אגרופה של חנפה נתעותו הדינין ונתקלקלו המעשים, ואין אדם יכול לומר לחברו: מעשי גדולים ממעשיך. דרש רב יהודה בר מערבא, ואי תימא רבי שמעון בן פזי: מתר להחניף לרשעים בעולם הזה, שנאמר:  "לא יקרא עוד לנבל נדיב, ולכילי לא יאמר שוע". מכלל, דבעולם הזה שרי. רבי שמעון בן לקיש אמר" מהכא,  "כראת פני אלהים ותרצני". ופליגא דרבי לוי, דאמר רבי לוי: משל דיעקב ועשו, למה הדבר דומה? לאדם שזמן את חברו לסעודה, ויודע בו שמבקש להרגו. אמר לו: טעם תבשיל זה שאני טועם, כתבשיל שטעמתי בבית המלך. אמר: ידע ליה מלכא להאי, מסתפינא למקטליה.
קה אמר רבי אלעזר: כל אדם שיש בו חנפה, מביא 'אף' לעולם, שנאמר:  "וחנפי לב ישימו אף", ולא עוד אלא שאין תפלתו נשמעת, שנאמר:  "לא ישועו כי אסרם". ואמר רבי אלעזר: כל אדם שיש בו חנפה, אפלו עברין שבמעי אמן מקללין אותו, שנאמר:  "אמר לרשע צדיק אתה, יקבהו עמים, יזעמוהו לאמים". ואין 'קוב' אלא קללה, שנאמר:  "מה אקב לא קבה אל". ואין 'לאמים' אלא עברין, שנאמר:  "ולאם מלאם יאמץ". ואמר רבי אלעזר: כל אדם שיש בו חנפה, נופל בגיהנם, שנאמר:  "הוי האמרים לרע טוב, ולטוב רע, שמים חשך לאור, ואור לחשך, שמים מר למתוק, ומתוק למר". מה כתיב אחריו: "לכן כאכל קש לשון אש, וחשש להבה ירפה, שרשם כמק יהיה, ופרחם כאבק יעלה". ואמר רבי אלעזר: כל המחניף  [לחברו], סוף נופל בידו, ואם אינו נופל בידו, נופל ביד בנו, ואם אינו נופל ביד בנו, נופל ביד בן בנו, שנאמר:  "ויאמר ירמיה הנביא אל חנניה הנביא וגו', אמן, כן יעשה ה', יקם ה' את דבריך" וגו'. וכתיב:  "ויהי הוא בשער בנימן, ושם בעל פקדת, ושמו יראייה בן שלמיה בן חנניה, ויתפש את ירמיהו הנביא" וגו'. וכתיב:  "ויתפש יראייה בירמיהו, ויבאהו אל השרים". ואמר רבי אלעזר: כל עדה שיש בה חנפה, מאוסה כנדה, שנאמר:  "כי עדת חנף גלמוד". שכן בכרכי הים קורין 'לנדה', 'גלמודה'. מאי 'גלמודה'? גמולה דא מבעלה. ואמר רבי אלעזר: כל עדה שיש בה חנפה, לסוף גולה, כתיב הכא: "כי עדת חנף גלמוד", וכתיב התם:  "ואמרת בלבבך: מי ילד לי את אלה? ואני שכולה וגלמודה, גלה וסורה, ואלה מי גדל? הן אני נשארתי לבדי, אלה איפה הם"?
קו  אמר רבי ירמיה בר אבא: ארבע כתות אין מקבלות פני שכינה; כת לצים, כת שקרים*), כת חנפים, כת מספרי לשון הרע. כת לצים, דכתיב:  "משך ידו את לצצים". כת שקרים, דכתיב:  "דבר שקרים לא יכון לנגד עיני". כת חנפים, דכתיב:  "כי לא לפניו חנף יבוא". כת מספרי לשון הרע, דכתיב:  "כי לא אל חפץ רשע אתה לא יגרך רע, צדיק אתה ה' לא  [יגור] במגורך רע".