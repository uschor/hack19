דבר אל כל עדת בני ישראל. מה ראה לומר הפרשה הזו בכינוס, למה לא אמר דבר אל בני ישראל כשאר פרשיות, אלא אל כל עדת, לפי שכל הדברות כלולין בתוכה, כיצד  
בדברות כתיב אנכי ה' אלהיך , וכאן אני ה' אלהיכם , בדברות כתיב לא יהיה לך , וכאן אל תפנו אל האלילים , בדברות כתיב לא תשא , וכאן לא תשבעו בשמי לשקר , בדברות כתיב זכור  , וכאן כתיב את שבתותי תשמורו , בדברות כתיב כבד את אביך ואת אמך , וכאן כתיב איש אמו ואביו תיראו , בדברות כתיב לא תרצח , וכאן כתיב לא תעמוד על דם רעך , בדברות כתיב לא תנאף , וכאן כתיב קדושים תהיו , בדברות כתיב לא תגנוב , וכאן כתיב לא תגנובו , בדברות כתיב לא תענה , וכאן כתיב לא תלך רכיל בעמך , בדברות כתיב לא תחמוד , וכאן כתיב לא תעשוק את רעך ולא תגזול ,  
הוי  שכל הדברות כלולין בתוכה, לכך נאמר דבר אל כל עדת בני ישראל.