 הקורא בתורה לא יפחות מג׳ פסוקים ולא יקרא למתורגמן יותר מפסוק אחד ובנביא ג' ואם שלשתן של שלש פרשיות קורא אחד אחד כגון  [כי] כה אמר ה׳ חנם נמכרתם  [וגו׳ כי] כה אמר ה׳ [אלהים] מצרים ירד עמי בראשונה  [וגו׳] ועתה מה לי פה נאם ה׳. עיר שאין בה קורא אלא אחד קורא הוא הקריות ובלבד שישב בין קריאה לקריאה:
 מדלגין בנביא ואין מדלגין בתורה לפי שגוללין נביא ברבים ואין גוללין ספר תורה ברבים וכן אמר ר׳ ירמיה בשם ר"ש בן לקיש אין גוללין ספר תורה ברבים ר׳ יוסי פתר לה כגון שהיתה הפרשה קטנה כדי שישמעו ישראל את התורה על הסדר והא תנינן קורא באחרי מות ואך בעשור שניי' היא שהוא סדרו של  [יום] ותדע לך דר' שמעון בן לקיש אומר בכל מקום אינו קורא על פה וכאן הוא קורא על פה:
רבי יוסי הוה מפקיד לרב עולא חזנא דכנישתא דבבלא כד  [היא חדא] אורייתא תהא גיילאה אחורי פרוכתא וכד אינון תרתי תהא מוביל חדא ומייתי חדא עד היכא א"ר יוסי כגון פרשת יהוידע הכהן:
החזן שהוא קורא בתורה בשבת פחות משבע קריות ושכח כסבור שקרא ז׳ יחזור ויקרא וימלא שבע קריות ויפטיר  ובלבד שיהא בסדר עשרים ואחד פסוקים ליתן לכל קורא וקורא ג׳ ואם פחות יוסיף על הסדר הזה מפרשה אחרת :
ואם היתה הפרשה של ארבעה חמשה פסוקים קורא את כולה אבל פרשה של ששה פסוקים קורא ומפסיק לפי שיש בה שיעור שתי קריות ואם קרא בשני ובחמישי ובשבת במנחה ובמנחה של י"ט פחות מי' פסוקים יחזור ויקרא עד שישלים עשרה פסוקים ובמה קורין במנחה של י"ט בסדר שפסק לפני הרגל:
ואם קרא ודילג על פסוק ולא קראו אם קרא עשרה מן הפסוק המדולג ביניהם אינו חוזר ואם בתוך עשרה הוא יחזור ויקרא עשר כראוי על שטתן שאין מדלג זו בחול ובמנחה בשבת ובמנחה של יום טוב אבל בשבת אם שכח ועבר על פסוק ואח"כ נודע לו חוזר וקורא אפי' לאחר שהפטיר בנביא והתפלל מוסף מפסיק מיד וקורא שאין מעמידין תפילת המוספין פעם שנייה: