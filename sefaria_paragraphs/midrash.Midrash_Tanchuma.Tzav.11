ואת כל העדה הקהל. אמר לו הקדוש ברוך הוא למשה, חלק לו כבוד כנגד ישראל, כדי שיראוהו היום נכנס לכהנה גדולה, והתרה בהם התראה שלא יחלקו על הכהנה כקרח וכעדתו שנבלעו. שאני יודע שעתיד עזיהו לחלק ולעמד על הכהנה, שנאמר: זכרון לבני ישראל למען אשר לא יקרב איש זר . הוא אינו מזרע לוי כשם שהיה קרח, ולא מזרע אהרן הוא. מיד, ויזעף עזיהו ובידו מקטרת להקטיר, ובזעפו עם הכהנים והצרעת זרחה במצחו . אמר לו: וכדין שעשית לקרח אתה עושה לו אמר לו: לאו, ולא יהיה כקרח וכעדתו . אמר לו: והיאך אתה עושה לו. אמר לו: כאשר דבר ה' ביד משה לו . אמר לו: ומהו. אמר לו: כשם שעשיתי לידך, ויוציאה והנה ידו מצרעת כשלג , כך אני עושה לו. לפיכך, ואת כל העדה הקהל. 