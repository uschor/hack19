יומא פרק ג - אמר רב ספרא: צלותיה דאברהם, מכי משחרי כתלי. אמר רב יוסף: אנן, מאברהם ניקום ונגמר? אמר רבא: תנא גמר מאברהם, ואנן לא גמרינן מיניה? דתניא:  "וביום השמיני ימול בשר ערלתו", מלמד שכל היום כשר למילה, אלא שהזריזין מקדימין למצוות, שנאמר:  "וישכם אברהם בבקר אל המקום אשר עמד שם את פני ה'". אלא אמר רבא: רב יוסף, הא קא קשיא ליה, וכו'. 
כג  חמא בר חנינא: מימיהם של אבותינו, לא פסקה ישיבה מהם. היו במצרים, ישיבה עמהם, שנאמר:  "לך ואספת את זקני ישראל". היו במדבר, ישיבה עמהם, שנאמר:  "אספה לי שבעים איש מזקני ישראל". אברהם אבינו, זקן ויושב הוה, שנאמר:  "ואברהם זקן בא בימים". יצחק אבינו, זקן ויושב בישיבה הוה, שנאמר:  "ויהי כי זקן יצחק". יעקב אבינו, זקן ויושב בישיבה הוה, שנאמר:  "ועיני ישראל כבדו מזקן". אליעזר עבד אברהם, זקן ויושב בישיבה הוה שנאמר:  "ויאמר אברהם אל עבדו זקן ביתו המשל בכל אשר לו". אמר רבי  [אלעזר]: שמושל בתורת רבו.  "הוא דמשק אליעזר". [אמר רבי אלעזר]: שדולה ומשקה מתורת רבו לאחרים. 
אמר רב: קים אברהם אבינו את כל התורה כלה, שנאמר:  "עקב אשר שמע אברהם בקלי" [וגו']. אמר ליה: רב שימי בר חיא לרב: ואימא שבע מצוות?  הא הואי נמי מילה.  ואימא שבע מצוות ומילה? אמר ליה: אם כן "מצותי ותורתי" למה לי? אמר  [רבא], ואיתימא רב  [אשי]: קים אברהם אבינו אפלו ערובי תבשילין, שנאמר: "ותורתי", אחד דברי תורה ואחד דברי סופרים.
תניא, רבי אומר: אינו דומה תמור של לבנה לתמור של חמה; תמור של לבנה מתמר ועולה [כמקל], תמור של חמה מפציעלכאן ולכאן.
כד אמר  [רב נחמן]: [זוהמא] דשמשא  [קשה משמשא], וסימניך: דנא דחלא. שברירי דשמשא קשין משמשא, וסימניך: דילפא. הרהורי עברה קשין מעברה,*) וסימניך: ריחא דבשרא. שלהי דקיטא קשה מדקיטא, וסימניך, תנורא שגירא. אשתא דסיתוא קשה מדקיטא, וסימניך, תנורא קרירא. מגמר בעתיקא קשה מחדתא, וסימניך, טינא בר טינא.
כה "למנצח על אילת השחר" . מה אילה זו קרניה מפצלות לכאן ולכאן, אף שחר זה  [מפציע] לכאן ולכאן. אמר רבי זירא: למה נמשלה אסתר לאילה? לומר לך: מה אילה זו, רחמה צר וחביבה על בעלה כל שעה ושעה כשעה ראשונה, אף אסתר היתה חביבה על אחשורוש כל שעה ושעה כשעה ראשונה. אמר רבי אסי: למה נמשלה אסתר לשחר? לומר לך: מה שחר סוף כל הלילה, אף אסתר סוף כל הנסים . והא איכא חנכה? נתנה לכתב קא אמינא. 
הא ניחא למאן דאמר: "מגילת אסתר נתנה לכתב". אלא למאן דאמר: "לא נתנה לכתב", מאי איכא למימר? מוקי לה כרבי בנימין בר יפת, אמר רבי אלעזר, דאמר רבי בנימין בר יפת, אמר רבי אלעזר: למה נמשלה תפלתן של צדיקים לאילה? לומר לך: מה אילה זו, כל זמן שמגדלת, קרניה מפצילות, אף צדיקים כל זמן שמרבים בתפלתן, תפלתן נשמעת.
כו אביי הוה מסדר סדר המערכה משמא דגמרא ואליבא דאבא שאול: מערכה גדולה קודמת למערכה שניה של קטרת. ומערכה שניה של קטרת, קודמת לסדור שני גזרי עצים, וסדור שני גזרי עצים קודם לדשון מזבח הפנימי, ודשון מזבח הפנימי קודם להטבת חמש נרות, והטבת חמש נרות קודמת לדם התמיד, ודם התמיד קודם להטבת שתי נרות, והטבת שתי נרות קודמת לקטרת, וקטרת קודמת לאברים, ואברים קודמין למנחה, ומנחה קודמת לחבתים, וחבתים קודמין לנסכים, ונסכים קודמין למוספין, ומוספין קודמין לבזיכין, ובזיכין קודמין לתמיד של בין הערבים, שנאמר:  "וערך עליה העולה, והקטיר עליה חלבי השלמים". עליה השלם כל הקרבנות כלם.
תני רב הונא בר יהודה, ואמרי לה רב שמואל בר יהודה: אחר שכלתה עבודת צבור, כהן שעשתה לו אמו כתנת, לובשה ועובד בה עבודת יחיד, ובלבד שימסרנה לצבור. פשיטא! מהו דתימא: ניחוש  [שמא לא] ימסרנה יפה יפה, קא משמע לן. אמרו עליו על רבי ישמעאל בן פאבי, שעשתה לו אמו כתנת של מאה מנה, ולבשה ועבד בה עבודת יחיד, ומסרה לצבור. אמרו עליו על רבי אלעזר בן חרסום, שעשתה לו אמו כתנת של שתי רבוא, ולא הניחוהו אחיו הכהנים ללבשה, מפני שנראה כערם . [ומי מתחזי?] והא אמר מר: חוטן כפול ששה? אמר אביי: כחמרא במזגא.
כז תנו רבנן: עני, ועשיר, ורשע, באין לדין. לעני אומרים לו: מפני מה לא עסקת בתורה? אם אמר: עני היה, וטרוד במזונותיו היה, אומרים לו: כלום אתה עני יותר מהלל?! אמרו עליו על הלל הזקן, שבכל יום ויום היה עושה ומשתכר בטרפעיק, חציו [היה] נותן לשומר בית המדרש, וחציו לפרנסתו ופרנסת אנשי ביתו. פעם אחת לא מצא להשתכר, ולא הניחו שומר בית המדרש לכנס. עלה ונתלה, וישב על פי ארבה, כדי שישמע דברי אלהים חיים מפי שמעיה ואבטליון. אמרו: אותו היום ערב שבת היה, ותקופת טבת היה, וירד עליו שלג מן השמים,  כיון שעלה עמוד השחר, אמר לו שמעיה לאבטליון: [אבטליון] אחי, בכל יום הבית מאיר, והיום אפל, שמא יום מענן הוא? הציצו עיניהם וראו דמות אדם בארבה, עלו ומצאו עליו רום שלש אמות שלג, פרקוהו, והרחיצוהו, וסכוהו, והושיבוהו כנגד המדורה. אמרו: ראוי זה לחלל עליו את השבת. לעשיר אומרים לו: מפני מה לא עסקת בתורה? אם אומר: עשיר היה, וטרוד בממון היה, אומרים לו: כלום היה עשיר יותר מרבי אלעזר בן חרסום?! אמרו עליו על רבי אלעזר בן חרסום, שהניח לו אביו אלף עירות ביבשה, וכנגדן אלף ספינות בים. וכל יום ויום היה נוטל  [נוד של קמח] על כתפיו, ומהלך מעיר לעיר, וממדינה למדינה ללמד תורה. פעם אחת מצאוהו עבדיו, ועשו בו אנגריא, אמר להם: בבקשה מכם, הניחוני, שאלך ואלמד תורה. אמרו לו: חיי רבי אלעזר בן חרסום, שאין  מניחים לך. . ומימיו לא [הלך וראה] אותם, אלא יושב ועוסק בתורה כל היום וכל הלילה. רשע, אומרים לו: מפני מה לא עסקת בתורה? אם אומר: נאה היה, וטרוד ביצרו היה, אומרים לו: כלום  [נאה היית] מיוסף הצדיק?! אמרו עליו על יוסף הצדיק: בכל יום [ויום], היתה אשת פוטיפר משדלתו בדברים. בגדים שלבשה לו שחרית, לא לבשה [לו] ערבית. ערבית, לא לבשה [לו] שחרית, אמרה לו: השמע לי. אמר לה: לא! אמרה לו: הריני חובשתך בבית האסורין! אמר לה:  "ה' מתיר אסורים".  הריני כופפת את קומתך!  "ה' זוקף כפופים". הריני מסמאת [את] עיניך!  "ה' פוקח עורים". נתנה לו אלף ככר כסף, ולא בא אליה לשכב אצלה, הינו דכתיב:  "ולא שמע אליה לשכב אצלה להיות עמה". "לשכב אצלה", בעולם הזה, "להיות עמה", בעולם הבא. נמצא הלל מחיב את העניים. רבי אלעזר בן חרסום מחיב את העשירים. יוסף הצדיק מחיב את הרשעים.
כח תנו רבנן: כיצד מתודה?  עויתי, פשעתי, חטאתי. וכן בשעיר המשתלח הוא אומר:  "והתודה עליו את כל עונת בני ישראל ואת כל פשעיהם לכל חטאתם". וכן במשה הוא אומר:  "נשא עון ופשע וחטאה".  דברי רבי מאיר. וחכמים אומרים: "עונות" אלו זדונות, וכן הוא אומר:  "הכרת תכרת הנפש ההיא עונה בה". "פשעים" אלו המרדים, וכן הוא אומר:  "מלך מואב פשע בי". ואומר:  "אז תפשע לבנה בעת ההיא". ["לכל] חטאתם" אלו שגגות, וכן הוא אומר:  "נפש כי תחטא בשגגה". ומאחר שהתודה על הזדונות ועל המרדים, חוזר ומתודה על השגגות? אלא  [כך היה מתודה]: חטאתי, עויתי, פשעתי [לפניך אני וביתי וכו']. וכן בדוד הוא אומר:  "חטאנו עם אבותינו, העוינו והרשענו". וכן בשלמה הוא אומר:  "חטאנו והעוינו, רשענו". וכן בדניאל הוא אומר:  "חטאנו, ועוינו, והרשענו, ומרדנו". אלא מהו שאמר משה:  "נשא עון ופשע וחטאה"?  אמר משה לפני המקום: רבונו של עולם, בשעה שחוטאין ישראל, ועושין תשובה, עשה להם זדונות כשגגות. 
כט תניא, רבי אומר:  "כי שם ה' אקרא, הבו גדל לאלהינו". אמר להם משה לישראל: בשעה שאני מזכיר שמו של הקדוש ברוך הוא, אתם "הבו גדל לאלהינו". חנניה בן אחי רבי יהושע אומר:  "זכר צדיק לברכה". אמר להם  [נביא] לישראל: בשעה שאני מזכיר  צדיק עולמים, אתם תנו ברכה.
ל משנה. מונבז המלך עשה כל ידות הכלים של יום הכפורים של זהב. הילני אמו עשתה נברשת של זהב על פתחו של היכל. אף היא עשתה טבלאשל זהב שפרשת סוטה כתובה עליה. ניקנור, נעשו נסים לדלתותיו, ומזכירין  [אותן] לשבח.
אמר רב יהודה: המהלך לימין רבו הרי זה בור. תנן: הסגן בימינו, וראש בית אב בשמאלו, ועוד תניא: שלשה שהיו מהלכין בדרך, הרב באמצע, גדול מימינו, וקטן בשמאלו. וכן מצינו בשלשה מלאכי השרת שבאו אצל אברהם, מיכאל באמצע, גבריאל בימינו, רפאל בשמאלו. תרגמה רב שמואל בר פפא קמיה דרב אדא: כדי שיתכסה בו רבו. והתניא: המהלך כנגד רבו, הרי זה בור, אחורי רבו, הרי זה מגסי הרוח? דמצדד אצדודי.
לא משנה. ואלו לגנאי: [של] בית גרמו לא רצו ללמד על מעשה לחם הפנים. [של] בית אבטינס לא רצו ללמד על מעשה הקטרת, הוגרס בן לוי היה יודע פרק בשיר ולא רצה ללמד. בן־קמצר לא רצה ללמד על מעשה הכתב. על הראשונים נאמר:  "זכר צדיק לברכה", ועל אלו נאמר:  "ושם רשעים ירקב". גמרא. [פסקא. הילני אמו עשתה נברשת של זהב וכו'], תנא: בשעה שהחמה זורחת, ניצוצות יוצאות ממנה,  [והכל יודעין] שהגיע זמן קריאת שמע. מיתיבי: הקורא קריאת שמע שחרית עם אנשי משמר ואנשי מעמד, לא יצא, מפני שאנשי משמר משכימין, ואנשי מעמד מאחרין. אמר אביי: לשאר עמא דבירושלים.
לב תנו רבנן: מה נסים נעשו לדלתותיו? אמרו: כשהלך ניקנור להביא דלתות מאלכסנדריא של מצרים, בחזרתו עמד עליו נחשולשבים לטבעו, ונטלו אחת מהן והטילוה לים, ועדין לא נח הים מזעפו, בקשו להטיל את חברתה, עמד הוא וכרכה, אמר להם: הטילוני עמה! מיד נח הים מזעפו. היה מצטער על חברתה. כיון שהגיע לנמלהשל עכו, היתה מבצבצתויוצאת מתחת דפני הספינה. ויש אומרים: בריה שבים בלעתה והקיאתה ליבשה, ועליה אמר שלמה:  "קרות בתינו ארזים, רהיטנו ברותים". אל תקרי 'ברותים' אלא:  ['ברית־ים']. לפיכך, כל השערים שבמקדש נשתנו להיות של זהב, חוץ משערי ניקנור, מפני שנעשו בהם נסים, ויש אומרים: מפני שנחשתן מצהבת [היתה]. רבי אליעזר בן יעקב אומר: נחשת קלוניתא היתה, והיתה מאירה כשל זהב.
לג תנו רבנן: בית גרמו היו בקיאין במעשה לחם הפנים, ולא רצו ללמד. שלחו חכמים והביאו אמנין מאלכסנדריא של מצרים, והיו יודעין לאפות כמותן, ולא היו יודעין לרדותכמותן. שהללו מסיקין מבחוץ ואופין מבחוץ, והללו מסיקין מבפנים ואופין מבפנים. הללו פתן מתעפשת, והללו אין פתן מתעפשת. כששמעו חכמים בדבר, אמרו: כל מה שברא הקדוש ברוך הוא בעולמו, לכבודו בראו, שנאמר:  "כל הנקרא בשמי ולכבודי בראתיו". וחזרו בית גרמו למקומן. שלחו להם חכמים, ולא באו, כפלו להם שכרם, ובאו. בכל יום היו נוטלין שנים עשר מנה, והיום עשרים וארבעה.  רבי יהודה אומר: בכל יום עשרים וארבעה, והיום ארבעים ושמונה. אמרו להם חכמים: מה ראיתם שלא ללמד? אמרו להם: יודעים היו [של] בית אבא, שבית המקדש עתיד לחרב, ושמא ילמד אדם שאינו הגון, וילך ויעבד עבודת כוכבים ומזלות בכך. ועל דבר זה מזכירין אותם לשבח, שמעולם לא נמצאת פת נקיה ביד בניהם, שלא יאמרו: מלחם הפנים הם נהנים, לקים מה שנאמר:  "והייתם נקים מה' ומישראל".
לד תנו רבנן: בית אבטינס היו בקיאין במעשה הקטרת, ולא רצו ללמד. שלחו חכמים והביאו אמנין מאלכסנדריא של מצרים, והיו יודעים לפטם כמותם ולא היו יודעין להעלות עשן כמותן; של הללו מתמר ועולה כמקל, ושל הללו מפציע לכאן ולכאן. וכששמעו חכמים בדבר, אמרו: כל מה שברא הקדוש ברוך הוא,  [לכבודו] ברא, שנאמר:  "כל פעל ה' למענהו". וחזרו בית אבטינס למקומן. שלחו להם חכמים, ולא באו, כפלו להם שכרם ובאו. בכל יום היו נוטלין שנים עשר מנה, והיום עשרים וארבעה . רבי יהודה אומר: בכל יום עשרים וארבעה, והיום ארבעים ושמונה. אמרו להם חכמים: מה ראיתם שלא ללמד? אמרו להם: יודעים היו בית אבא שבית המקדש עתיד לחרב, ושמא ילמד אדם שאינו הגון, וילך ויעבד עבודת כוכבים ומזלות בכך. ועל דבר זה מזכירים אותם לשבח, שמעולם לא יצאת כלה מבשמת מבתיהן, וכשנושאין נשים ממקום אחר, מתנין עמהן שלא תתבשם, שמא יאמרו: ממעשה הקטרת הם מתבשמין, לקים מה שנאמר:  "והייתם נקים מה' ומישראל". תניא, אמר רבי ישמעאל: פעם אחת מצאתי אחד מבני בניהם, אמרתי לו: אבותיך בקשו להרבות כבודם, [ורצו] למעט כבוד המקום, עכשיו כבוד מקום במקומו, והמקום מעט כבודם. אמר רבי עקיבא: סח לי  [רבי ישמעאל בן לוגא]: פעם אחת יצאתי אני ואחד מבני בניהם לשדה ללקט עשבים, ראיתיו שבכה ושחק, אמרתי לו: מפני מה בכית? אמר לי: כבוד אבותי נזכרתי. ומפני מה שחקת? אמר לי: שעתיד הקדוש ברוך הוא להחזירו לנו. ומה ראית? אמר לי: 'מעלה עשן' כנגדי. הראהו לי. אמר לי: שבועה היא בידינו, שאין מראין אותו לכל אדם. אמר רבי יוחנן בן נורי: [פעם אחת] מצאתי זקן אחד, ומגלת סממנין בידו, אמרתי לו: מאין אתה? אמר לי: מבית אבטינס אני. ומה בידך? אמר לי: מגלת סממנין. הראהו לי. אמר לי: כל זמן שבית אבא היו  [קימין], לא היו מוסרין אותה לכל אדם, עכשיו הרי היא לך והזהר בה. וכשבאתי וסחתי דברים לפני רבי עקיבא, אמר לי: מעתה אסור לספר בגנותן של אלו. מכאן אמר בן עזאי: בשמך יקראוך, ובמקומך יושיבוך, ומשלך יתנו לך, ואין אדם נוגע במוכן לחברו, ואין מלכות נוגעת בחברתה, אפלו כמלא נימא. בן קמצר לא רצה ללמד על מעשה הכתב, אמרו [עליו]: שהיה נוטל ארבעה קולמוסין בין  אצבעותיו, ואם היתה תבה של ארבע אותיות, היה כותבה בבת־אחת. אמרו לו: מה ראית שלא ללמד? כלם מצאו תשובה לדבריהם, בן קמצר לא מצא תשובה לדבריו. על הראשונים אומרים:  "זכר צדיק לברכה". ועל בן קמצר וחבריו נאמר:  "ושם רשעים ירקב". מאי "ושם רשעים ירקב"? אמר רבי אלעזר: רקבובית תעלה בשמותיהם. מאי היא? אמר רבינא: דלא מסקינן בשמיהו.
הוגרס בן לוי וכו'. תניא: כשהיה נותן קולו בנעימה, מכניס גודלו לתוך פיו, ומניח אצבעו בין הנימין, עד שהיו אחיו הכהנים נזקרים בבת־ראש לאחוריהם.
לה מתיב רבינא: מעשה בדואג בן יוסף שהניחו אביו בן קטן, ואמו בכל יום מודדתו בטפחים, ונותנת משקלו זהב לבית המקדש. כיון שגבר אויב, טבחתו ואכלתו. ועליה קונן ירמיה:  "אם תאכלנה נשים פרים עללי טפחים". משיבתו רוח הקדש ואמרה לו:  "אם יהרג במקדש ה' כהן ונביא". חזי מאי סליק ביה.
לו אמר רבי אלעזר: צדיק מעצמו ורשע מחברו. צדיק מעצמו, דכתיב:  "זכר צדיק לברכה". רשע מחברו, דכתיב:  "ושם רשעים ירקב". אמר ליה רב המנונא לההוא מרבנן דהוה מסדר אגדתא קמיה: מנא הא מלתא דאמור רבנן: "זכר צדיק לברכה"? אמר ליה: הא כתיב: "זכר צדיק לברכה"! מדאוריתא, מנא לן? דכתיב:  "וה' אמר: המכסה אני מאברהם" וגו'. וכתיב: "ואברהם היו יהיה" וגו'. מנא הא מלתא דאמור רבנן: "ושם רשעים ירקב"? אמר ליה: הא כתיב: "ושם רשעים ירקב"! מדאוריתא, מנא לן? דכתיב:  "ויאהל עד סדם". וכתיב:  "ואנשי סדם רעים וחטאים" וגו'. אמר רבי אלעזר: צדיק דר בין שני רשעים ולא למד ממעשיהם. רשע דר בין שני צדיקים ולא למד ממעשיהם. צדיק דר [בין שני רשעים ולא למד ממעשיהם], עובדיה. רשע דר [בין שני צדיקים ולא למד ממעשיהם], עשו. ואמר רבי אלעזר: מברכתן של צדיקים אתה למד קללה של רשעים. מקללתן של רשעים אתה למד ברכה של צדיקים. מברכתן של צדיקים [אתה למד קללה לרשעים], דכתיב:  "כי ידעתיו למען אשר יצוה את בניו" וגו'. [וכתיב בתריה]: "ויאמר ה', זעקת סדם ועמרה" וגו'. ומקללתן של רשעים אתה למד ברכה של צדיקים, דכתיב:  "ואנשי סדם רעים וחטאים" וגו'. "וה' אמר אל אברם אחרי הפרד לוט מעמו" וגו'.
ואמר רבי אלעזר: אפלו בשביל צדיק אחד עולם נברא, דכתיב:  "וירא אלהים את האור כי טוב". ואין 'טוב' אלא צדיק, שנאמר:  "אמרו צדיק כי טוב". ואמר רבי אלעזר: כל המשכח דבר אחד מתלמודו, גורם גלות לבניו, שנאמר:  "ותשכח תורת אלהיך, אשכח בניך גם אני". רבי אבהו אמר: מורידין אותו מגדלתו, שנאמר:   "כי אתה הדעת מאסתה ואמאסך מכהן לי". אמר רבי חיא בר אבא, אמר רבי יוחנן: אין צדיק נפטר מן העולם, עד שנברא צדיק כמותו, שנאמר:  "וזרח השמש ובא השמש". עד שלא כבתה שמשו של עלי, זרחה שמשו של שמואל הרמתי. ואמר רבי חיא בר אבא, אמר רבי יוחנן: ראה הקדוש ברוך הוא שצדיקים מועטים, עמד ושתלן בכל דור ודור, שנאמר:  "כי לה' מצקי ארץ, וישת עליהם תבל". ואמר רבי חיא בר אבא, אמר רבי יוחנן: אפלו בשביל צדיק אחד, עולם מתקים, שנאמר:  "וצדיק יסוד עולם". רבי חיא בר אבא דידיה אמר: מהכא:  "רגלי חסידיו ישמר". "חסידיו"  [טובא] משמע! אמר רב נחמן בר יצחק: "חסידו" כתיב. ואמר רבי חיא בר אבא, אמר רבי יוחנן: כיון שיצאו רב שנותיו של אדם ולא חטא, שוב אינו חוטא, שנאמר: "רגלי חסידיו ישמר". דבי רבי שילא אמרי: כיון שבא  [לאדם] דבר עברה לידו פעם ראשונה ושניה ולא חטא, שוב אינו חוטא, שנאמר: "רגלי חסידיו ישמר".
לח אמר רבי שמעון בן  [לוי]: מאי דכתיב:  "אם ללצים הוא יליץ, ולענוים יתן חן". בא לטמא פותחין לו, בא לטהר מסיעין אותו. תני דבי רבי ישמעאל: משל לאדם שהיה מוכר נפטואפרסמוןבא  [למדד] נפט, אומר לו: מדד אתה לעצמך. בא  [למדד] אפרסמון, אומר לו: המתן עד שאמדד  [עמך], כדי שאתבשם  אני ואתה. תני דבי רבי ישמעאל: עברה מטמטמת לבו של אדם, שנאמר:  "ולא תטמאו בהם ונטמתם בם". אל תקרי: 'ונטמתם', אלא: 'ונטמתם'. תנו רבנן: "ולא תטמאו בהם ונטמתם בם". אדם מטמא עצמו מעט, מטמאין אותו הרבה. מלמטה, מטמאין אותו מלמעלה. בעולם הזה, מטמאין אותו לעולם הבא. תנו רבנן:  "והתקדשתם והייתם קדשים". אדם מקדש עצמו מעט, מקדשין אותו הרבה. מלמטה, מקדשין אותו מלמעלה. בעולם הזה, מקדשין אותו לעולם הבא.