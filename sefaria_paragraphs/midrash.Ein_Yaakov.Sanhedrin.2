סנהדרין פרק ב - רבי יהודה אומר: נושא המלך אלמנתו של מלך, שכן מצינו בדוד, שנשא אלמנתו של שאול, שנאמר:  "ואתנה לך את בית אדניך, ואת נשי אדניך בחיקך". גמרא. גופא, אין מושיבין מלך בסנהדרין, ולא מלך וכהן גדול בעבור שנה. מלך בסנהדרין, דכתיב:  "ולא תענה על רב", לא תענה על רב. לא מלך וכהן גדול בעבור שנה. מלך, משום אפסניא. כהן גדול, משום צנה. אמר רב פפא: שמע מינה: שתא, בתר ירחא אזיל. איני, והא הנך שלשה רועי בקר דהוו קימי, ושמעינהו רבנן דקאמרי, חד אמר: אם בכיר ולקיש כחדא ינץ, דין הוא אדר, ואם לאו, לית דין אדר. וחד אמר: אם תור בצפר, בתלג ימות, ובטיהרא, בטול תאנה ידמוך, ישלח משכיה, דין הוא אדר. ואם לאו, לית דין אדר. וחד אמר: אם קידום תקיף לחדא יהא, יפח בלועך נפיק לקיבליה, דין הוא אדר, ואם לאו, לית־דין אדר. ועברוה רבנן להאי שתא. ותסברא, רבנן ארעיתא סמוך? אלא רבנן אחושבניהו סמוך, ורועי בקר, איסתיועי הוא דאיסתיעא מלתיהו.
תנו רבנן: בראשונה היו אבלים עומדים, וכל העם עוברים, והיו שתי משפחות בירושלים מתגרות זו בזו, זאת אומרת: אני עוברת [תחלה], וזאת אומרת: אני עוברת [תחלה], התקינו שיהיו העם עומדים ואבלים עוברים.
כא פסקא. מלך לא דן ולא דנין אותו. אמר רב יוסף: לא שנו אלא מלכי ישראל, אבל מלכי בית־דוד, דן ודנין אותן, דכתיב:  "בית דוד, כה אמר ה': דינו לבקר משפט", ואי לא דינינן להו, אינהו היכי דיני? והכתיב:  "התקוששו וקשו", ואמר ריש לקיש: קשט עצמך ואחר כך קשט אחרים. אלא מלכי ישראל, מאי טעמא לא? משום מעשה שהיה, דעבדיה דינאי מלכא קטל נפשא. אמר להו שמעון בן שטח לחכמים: תנו עיניכם בו ונדוננו. שלחו ליה: עבדך קטל נפשא. שדריה להו. שלחו ליה: תא אנת נמי להכא,  "והועד בבעליו", אמרה תורה: יבוא בעל השור ויעמד על שורו. אתא ויתיב. אמר ליה שמעון בן שטח: ינאי המלך, עמד על רגליך ויעידו בך! ולא לפנינו אתה עומד, אלא לפני מי שאמר והיה העולם אתה עומד, שנאמר:  "ועמדו שני האנשים אשר להם הריב" וגו'. אמר לו: לא כשתאמר אתה, אלא כמה שיאמרו חבריך. נפנה לימינו, כבשו פניהם בקרקע, נפנה לשמאלו, כבשו פניהם בקרקע. אמר להם שמעון בן שטח: בעלי מחשבות אתם, יבוא בעל מחשבות ויפרע מכם, מיד בא גבריאל וחבטן בקרקע, ומתו. באותה שעה אמרו: מלך לא דן ולא דנין אותו, לא מעיד ולא מעידין אותו.
כב שאלו תלמידיו את רבי יוסי: היאך נשא דוד שתי אחיות בחייהן? אמר להם: מיכל, אחר מיתת מרב נשאה. רבי יהושע בן קרחה אומר: קדושי טעות היו לו במרב, שנאמר:  "תנה את אשתי את מיכל אשר ארשתי לי במאה ערלות פלשתים". מאי תלמודא? אמר רב פפא: מיכל אשתי ולא מרב אשתי. מאי קדושי טעות? דכתיב:  "והיה האיש אשר יכנו, יעשרנו המלך עשר גדול, ואת בתו יתן לו". אזל קטליה, אמר ליה: מלוה אית לך גבאי, והמקדש במלוה אינה מקדשת, אזל יהבה לעדריאל, דכתיב:  "ויהי בעת תת את מרב בת שאול לדוד, והיא נתנה לעדריאל המחלתי לאשה". אמר ליה: אי בעית דאתן לך מיכל, זיל איתי לי מאה ערלות פלשתים. אזל איתי ליה, אמר ליה שאול: מלוה ופרוטה אית לך גבאי. שאול סבר: מלוה ופרוטה, דעתיה אמלוה, ודוד סבר, מלוה ופרוטה, דעתיה אפרוטה. ואי בעית אימא: דכולי עלמא, מלוה ופרוטה, דעתיה אפרוטה. שאול סבר: לא חזי ולא מידי, ודוד סבר: חזי לכלבי ושונרי. ורבי יוסי, האי "תנה את אשתי את מיכל" מאי דריש ביה? רבי יוסי לטעמיה, דתניא: רבי יוסי היה דורש  מקראות מערבים, כתיב:  "ויקח המלך את שני בני רצפה בת איה אשר ילדה לשאול, את ארמני ואת מפבשת, ואת חמשת בני מיכל בת שאול אשר ילדה לעדריאל בן ברזלי המחלתי" [וגו'], וכי מיכל, לעדריאל נתנה? והלא לפלטי בן ליש נתנה, דכתיב:  "ושאול נתן את מיכל בתו, אשת דוד לפלטי בן ליש" וגו'. אלא מקיש קדושי מרב לעדריאל, לקדושי מיכל לפלטי, מה קדושי מיכל לפלטי, בעברה, אף קדושי מרב לעדריאל, בעברה. ורבי יהושע בן קרחה נמי, הכתיב:  "ואת חמשת בני מיכל בת שאול"?!  אמר לך רבי יהושע: מרב ילדה ומיכל גדלה, לפיכך נקראו על שמה, ללמדך, שכל המגדל יתום בתוך ביתו, מעלה עליו הכתוב כאלו ילדו. רבי חנינא אומר מהכא:  "ותקראנה לו השכנות שם לאמר ילד בן לנעמי", וכי נעמי ילדה? והלא רות ילדה! אלא רות ילדה ונעמי גדלה, לפיכך נקרא על שמה. רבי יוחנן אמר, מהכא:  "ואשתו היהדיה ילדה את ירד אבי גדור וגו', ואלה בני בתיה בת פרעה אשר לקח  מרד". 'מרד', זה כלב, ולמה נקרא שמו 'מרד'? שמרד בעצת מרגלים. וכי בתיה ילדה? והלא יוכבד ילדה! אלא יוכבד ילדה ובתיה גדלה, לפיכך נקרא על שמה. רבי אלעזר אמר, מהכא:  "גאלת בזרוע עמך, בני יעקב ויוסף, סלה". וכי יוסף ילד, והלא יעקב ילד? אלא יעקב ילד ויוסף כלכל, לפיכך נקראו על שמו.
כג אמר רבי שמואל בר נחמני, אמר רבי יונתן: כל המלמד את בן חברו תורה, מעלה עליו הכתוב כאלו ילדו, שנאמר:  "ואלה תולדת אהרן ומשה", וכתיב:  "ואלה שמות בני אהרן", לומר לך: אהרן ילד ומשה למד, לפיכך נקראו על שמו.   "לכן כה אמר ה' אל בית יעקב, אשר פדה את אברהם", וכי היכן מצינו ביעקב שפדאו לאברהם? אמר רב יהודה: שפדאו מצער גדול בנים, והינו דכתיב:  "לא עתה יבוש יעקב, ולא עתה פניו יחורו". "לא עתה יבוש יעקב", מאביו. "ולא עתה פניו יחורו", מאבי אביו.
כד כתיב:  "פלטי", וכתיב:  "פלטיאל". אמר רבי יוחנן: 'פלטי' שמו, ולמה נקרא שמו 'פלטיאל'? שפלטו אל מן העברה. מה עשה? נעץ חרב בינו לבינה, אמר: כל העוסק בדבר זה, ידקר בחרב [זה]. והכתיב:  "וילך אתה אישה"? שנעשה לה כאישה. והכתיב:  "הלוך ובכה". על מצוה דאזיל מיניה.  "עד בחרים". שנעשו שניהם כבחורים, שלא טעמו טעם ביאה. אמר רבי יוחנן: תקפו של יוסף, ענותנותו של בעז. תקפו של בעז, ענותנותו של פלטי בן ליש. תקפו של יוסף, ענותנותו של בעז, דכתיב:  "ויהי בחצי הלילה, ויחרד האיש, וילפת", מאי 'וילפת'? אמר רבי: שנעשה בשרו כראשי לפתות. תקפו של בעז, ענותנותו של פלטי בן ליש, כדאמרן. אמר רבי יוחנן: מאי דכתיב:  "רבות בנות עשו חיל ואת עלית על כלנה". "רבות בנות עשו חיל", זה יוסף ובעז, "ואת עלית על כלנה", זה פלטי בן ליש. אמר רבי שמואל בר נחמן, אמר רבי יונתן: מאי דכתיב:  "שקר החן והבל היפי", "שקר החן", זה יוסף. "והבל היפי", זה בעז. "יראת ה' היא תתהלל", זה פלטי בן ליש. דבר אחר: "שקר החן", זה דורו של משה. "והבל היפי", זה דורו של יהושע. "יראת ה' היא תתהלל", זה דורו של  [הזקנים]. דבר אחר: "שקר החן", זה דורו של משה ויהושע. "והבל היפי", זה דורו של חזקיה. "יראת ה' היא תתהלל", זה דורו של רבי יהודה בר אלעאי. אמרו עליו על  רבי יהודה בר אלעאי, שהיו ששה תלמידים מתכסים בטלית אחת ועוסקים בתורה.
כה תנו רבנן: מקום שנהגו נשים לצאת אחר המטה, יוצאות. לפני המטה, יוצאות. רבי יהודה אומר: לעולם, נשים לפני המטה יוצאות, שכן מצינו בדוד, שיצא אחר מטתו של אבנר, שנאמר:  "והמלך דוד הלך אחרי המטה". אמרו ליה: לא היה הדבר, אלא לפיס את העם, ונתפיסו, שהיה דוד יוצא מבין האנשים ונכנס לבין הנשים, ויוצא מבין הנשים ונכנס לבין האנשים, שנאמר:  "וידעו כל העם וכל ישראל וגו' כי לא היתה מהמלך להמית את אבנר". דרש רבא: מאי דכתיב:  "ויבא כל העם להברות את דוד", [כתיב: 'להכרות'] וקרינן 'להברות', בתחלה, להכרותו, ולבסוף, להברותו. אמר רב יהודה, אמר רב: מפני מה נענש אבנר? מפני שהיה לו למחות בשאול ולא מחה. רבי יצחק אמר: מחה ולא נענה. ושניהם מקרא אחד דרשו:  "ויקנן המלך אל אבנר, ויאמר: הכמות נבל ימות אבנר? ידך לא אסרות! ורגליך לא לנחשתים הגשו"!. מאן דאמר: לא מחה, הכי קאמר: [מכדי], "ידך לא אסרות, ורגליך לא לנחשתים הגשו", מאי טעמא לא מחית?  "כנפול לפני בני עולה נפלת". ומאן דאמר: מחה ולא נענה, אתמוהי מתמה: "הכמות נבל ימות? ידך לא אסרות, ורגליך לא לנחשתים"? מכדי, מחויי קא מחית, מאי טעמא, "כנפול לפני בני עולה נפלת"? למאן דאמר: מחה, מאי טעמא איענש? אמר רב נחמן בר יצחק: ששהה מלכות בית דוד שתי שנים ומחצה.
כו רבי יוסי אומר: כל האמור בפרשת מלך, מלך מתר בו. רבי יהודה אומר: לא נאמרה פרשה זו, אלא כדי לאים עליהם, שנאמר: "שום תשים עליך מלך", שתהא אימתו עליך. וכן היה רבי יהודה אומר: שלש מצוות נצטוו ישראל בכניסתן לארץ; להעמיד להם מלך, ולהכרית זרעו של עמלק, ולבנות להם בית הבחירה. רבי נהוראי אומר: לא נאמרה פרשה זו, אלא כנגד תרעמתן, שנאמר:  "ואמרת אשימה עלי מלך" וגו'. תניא, רבי אליעזר אומר: זקנים שבדור, כהגן שאלו, שנאמר:  "תנה לנו מלך לשפטנו", אבל עמי־הארץ שבהן קלקלו, שנאמר:  "והיינו גם אנחנו ככל הגוים, ושפטנו מלכנו, ויצא לפנינו". תניא  רבי  [יהודה] אומר: שלש מצוות נצטוו ישראל בכניסתן לארץ: להעמיד להם מלך, ולהכרית זרעו של עמלק, ולבנות להם בית הבחירה. ואיני יודע, איזה [מהן] תחלה? כשהוא אומר:  "כי יד על כס יה מלחמה לה' בעמלק", הוי אומר: להעמיד להם מלך תחלה. ואין 'כסא' אלא מלך, שנאמר:  "וישב שלמה על כסא ה' למלך". ועדין איני יודע, אם להכרית זרעו של עמלק תחלה, ואם לבנות בית הבחירה [תחלה], כשהוא אומר:  "והניח  לכם מכל אויביכם" וגו', "והיה המקום אשר יבחר ה'" וגו', הוי אומר: להכרית זרעו של עמלק תחלה. וכן בדוד הוא אומר:  "ויהי כי ישב המלך דוד בביתו, וה' הניח לו מסביב". וכתיב:  "ויאמר המלך אל נתן הנביא: ראה נא אנכי יושב בבית ארזים" וגו'.
כז אמר ריש לקיש: בתחלה, מלך שלמה על העליונים, שנאמר:  "וישב שלמה על כסא ה'", ולבסוף מלך על התחתונים, שנאמר:  "כי הוא רדה בכל עבר הנהר מתפסח ועד עזה". רב ושמואל, חד אמר: 'תפסח', בסוף העולם ו'עזה', בסוף העולם. וחד אמר: 'תפסח' ו'עזה', בהדי הדדי הוו יתבי, וכשם שמלך על תפסח ועל עזה, כך מלך על כל העולם כלו. ולבסוף לא מלך אלא על ישראל, שנאמר:  "אני קהלת הייתי מלך על ישראל" וגו'. ולבסוף לא מלך אלא על ירושלים, שנאמר  "דברי קהלת בן דוד מלך בירושלים" ולבסוף לא מלך אלא על מטתו, שנאמר:  "הנה מטתו שלשלמה" וגו'. ולבסוף לא מלך אלא על מקלו, שנאמר:    "זה היה חלקי מכל עמלי". רב ושמואל, חד אמר: מקלו. וחד אמר: גונדו. הדר או לא הדר? רב ושמואל, חד אמר: הדר. וחד אמר: לא הדר. מאן דאמר: לא הדר מלך והדיוט. מאן דאמר: הדר, מלך והדיוט ומלך.
[פיסקא]. ופורץ לעשות לו דרך. תנו רבנן: אוצרות מלכים, למלך, ושאר בזה שבוזזין, מחצה למלך ומחצה לעם. אמר ליה אביי לרב דימי, ואמרי לה לרב אחא: בשלמא, אוצרות מלכים, למלך, אורחא דמלתא, אלא שאר בזה שבוזזין, מחצה למלך ומחצה לעם, מנא לן? דכתיב:  "וימשחו לה' לנגיד ולצדוק", מקיש 'נגיד' ל'צדוק'. מה צדוק, מחצה לו ומחצה לאחיו, אף נגיד, מחצה לו ומחצה לאחיו. וצדוק גופיה מנלן? דתניא: רבי אומר:  "והיתה לאהרן ולבניו", מחצה לאהרן ומחצה לבניו.
כח "לא ירבה לו נשים", על שמונה עשרה, מנא לן? שנאמר:  "ויולדו לדוד בנים בחברון, ויהי בכורו אמנון לאחינעם היזרעאלית, ומשנהו כלאב לאביגיל וגו', והשלשי אבשלום בן מעכה וגו', והרביעי אדניה בן חגית, והחמישי שפטיה בן אביטל, והששי יתרעם לעגלה אשת דוד" וגו'.  [וקאמר ליה נביא]:  "ואם מעט, ואספה לך כהנה וכהנה", "כהנה", שית, "וכהנה", שית, הוו להו תמני סרי [וכו']. והא הות מיכל! אמר רב: 'עגלה', זו מיכל, ולמה נקרא שמה 'עגלה'? שחביבה עליו כעגלה, וכן הוא אומר:  "לולא חרשתם בעגלתי" וגו'. ומי הוו למיכל בני? והכתיב:  "ולמיכל בת שאול לא היה לה ילד, עד יום מותה". אמר רב חסדא: עד יום מותה לא היה לה, ביום מותה היה לה. מכדי, בניה היכא קא חשיב להו? בחברון, ואלו מעשה דמיכל בירושלים הוה! דכתיב:  "ומיכל בת שאול נשקפה בעד החלון, ותרא את המלך דוד מפזז ומכרכר לפני ה', ותבז לו בלבה", ואמר רב יהודה ואי תימא רב יוסף: שקלתה מיכל למיטרפסה. אלא אימא: עד אותו מעשה היה לה, מכאן ואילך לא היה לה. והכתיב:  "ויקח דוד עוד פלגשים ונשים מירושלים"? למלויי שמונה עשרה. מאי 'נשים', ומאי 'פילגשים'? אמר רב יהודה, אמר רב: 'נשים', בכתבה ובקדושין, 'פילגשים', בלא כתבה ובלא קדושין. אמר רב יהודה, אמר רב: ארבע מאות ילדים היו לו לדוד, כלן בני יפת תאר היו, ומגדלי בלורית היו, וכלן יושבים בקרונות של זהב, ומהלכי בראשי גיסות היו, והם בעלי אגרופין של בית דוד. אמר רב יהודה, [אמר רב]: תמר, בת יפת תאר היתה, שנאמר:  "דבר נא אל המלך, כי לא ימנעני ממך", ואי סלקא דעתך, בת נשואים היא, אחתיה מי הוה שריא ליה?  אלא שמע מינה: בת יפת תאר היתה.  "ולאמנון רע ושמו יונדב בן שמעה אחי דוד,  [ויונדב] איש חכם" וגו'. אמר רב יהודה, אמר רב: איש חכם לרשעה.  "ויאמר [לו]: מדוע אתה ככה דל, בן המלך? וגו', ויאמר לו יהונדב: שכב על משכבך והתחל וגו'. ועשתה לעיני את הבריה וגו' ותקח את המשרת ותצק לפניו". אמר רב יהודה, אמר רב: שעשתה לו מיני טיגן. "וישנאה אמנון שנאה גדולה", מאי טעמא? אמר רבי יצחק: נימא נקשרה לו, ועשאתו כרות שפכה, וכי נקשרה לו, איהי מאי עבדה? אלא אימא: קשרה לו נימא, ועשאתו כרות שפכה. איני, והא דריש רבא: מאי דכתיב:  "ויצא לך שם בגוים ביפיך", שאין להם לבנות ישראל, לא שער בית השחי, ולא  בית הערוה. שאני תמר, דבת יפת תאר הואי.  "ותקח תמר אפר על ראשה, וכתנת הפסים אשר עליה קרעה", תנא משמיה דרבי יהושע בן קרחה: גדר גדול גדרה תמר באותה שעה, אמרו: אם לבנות מלכים כך, לבנות הדיוטות, על אחת כמה וכמה. אם לצנועות כך, לפרוצות, על אחת כמה וכמה. אמר רב יהודה, אמר רב: באותה שעה גזרו על היחוד, ועל הפנויה.
כט "ואדוניה בן חגית מתנשא לאמר אני אמלך" . אמר רב יהודה, אמר רב: מלמד, שבקש להלמו, ולא הולמתו.  "ויעש לו רכב ופרשים, וחמשים איש רצים לפניו". מאי רבותא? אמר רב יהודה, אמר רב: כלן נטולי טחול וחקוקי כפות רגלים היו.
ל רב יהודה רמי: כתיב:  "ויהי לשלמה ארבעים אלף ארות סוסים למרכבו", וכתיב:  "ויהי לשלמה ארבעת אלפים אריות סוסים", הא כיצד? אם ארבעים אלף איצטבלאות היו, כל אחד ואחד היו בו ארבעת אלפים ארוות, ואם ארבעת אלפים איצטבלאות היו, כל אחד ואחד היו בו ארבעים אלף ארוות. רבי יצחק רמי: כתיב:  "אין כסף נחשב בימי שלמה למאומה", וכתיב:  "ויתן  [המלך] את הכסף בירושלים כאבנים"? לא קשיא, כאן, קדם שנשא שלמה את בת פרעה, כאן, לאחר שנשא שלמה את בת פרעה. אמר רבי יצחק: בשעה שנשא שלמה את בת פרעה, ירד גבריאל ונעץ קנה בים, והעלה שרטון, ועליו נבנה כרך גדול שברומי.
לא ואמר רבי יצחק: מפני מה לא נתגלו טעמי תורה? שהרי שתי מקראות נתגלו טעמן, ונכשל בהן גדול העולם, כתיב:  "לא ירבה לו נשים", אמר שלמה "אני ארבה ולא אסור", וכתיב:  "ויהי לעת זקנת שלמה, נשיו הטו את לבבו". וכתיב:  "ולא ירבה לו סוסים", ואמר שלמה: אני ארבה ולא אשיב, וכתיב:  "ותצא מרכבה ממצרים בשש" וגו'.
לב משנה. מלך כותב לו ספר תורה  [לשמו], יוצא למלחמה והוא [מוציאה] עמו, נכנס, והוא [מכניסה] עמו, יושב בדין, והוא עמו, מסב, והוא כנגדו, שנאמר:  "והיתה עמו וקרא בו כל ימי חייו". גמרא.  אמר  [רבה]: אף על פי שהניחו לו לאדם אבותיו, ספר תורה, מצוה לכתב משלו, שנאמר:  "ועתה כתבו לכם את השירה". איתיביה אביי: וכותב לו ספר תורה לשמו,  שלא יתגאה בשל  [אחרים]. מלך אין, הדיוט לא. לא צריכא, [אלא] לשתי תורות, וכדתניא: "וכתב לו את משנה" וגו', כותב לשמו שתי תורות, אחת שהיא יוצאת ונכנסת עמו, ואחת, שמנחת לו בבית גנזיו. אותה שיוצאת ונכנסה עמו, עושה אותה כמין קמיע, ותולה בזרועו, שנאמר:  "שויתי ה' לנגדי תמיד, כי מימיני בל אמוט". אינו נכנס בה לא לבית המרחץ ולא לבית הכסא, שנאמר:  "והיתה עמו וקרא בו", מקום הראוי לקרות בו.
לג אמר מר זוטרא, ואי תימא מר עוקבא: בתחלה, נתנה תורה לישראל בכתב עברי, ולשון הקדש, חזרה ונתנה להם בימי עזרא בכתב אשורית ולשון ארמי. בררו להן לישראל כתב אשורית ולשון הקדש, והניחו להדיוטות כתב עברית ולשון ארמית. מאן הדיוטות? אמר רב חסדא: כותאי. מאי כתב עברית? אמר רב חסדא: כתב ליבונאה. תניא, רבי יוסי אומר: ראוי היה עזרא, שתנתן תורה על ידו לישראל, אלמלא לא קדמו משה. במשה הוא אומר:  "ומשה עלה אל האלהים", בעזרא הוא אומר:  "הוא עזרא עלה מבבל", מה 'עליה' האמור כאן, תורה, אף עליה האמור להלן, תורה. במשה הוא אומר:  "ואתי צוה ה' בעת ההוא ללמד אתכם חקים ומשפטים", בעזרא הוא אומר:  "כי עזרא הכין לבבו לדרש את תורת ה',  ולעשת וללמד בישראל חק ומשפט". ואף על פי שלא נתנה תורה על ידו, נשתנה על ידו הכתב, שנאמר:  "וכתב הנשתון כתוב ארמית ומתרגם ארמית", וכתיב:  "ולא כהלין כתבא למקרא, ופשרה להודעה למלכא", , [וכתיב]:  "וכתב לו את משנה התורה הזאת", כתב הראוי להשתנות. למה נקראת 'אשורית'? שעלה עמהם מאשור. תניא, רבי אומר: [בתחלה], בכתב זה נתנה תורה לישראל, כיון שחטא, נהפך להן לרועץ, כיון שחזרו בהן, החזירו להן, שנאמר:  "שובו לבצרון אסירי התקוה, גם היום מגיד משנה אשיב לך". למה נקרא שמה 'אשורית'? שמאשרת בכתב. רבי שמעון [בן אלעזר] אומר משום רבי אלעזר בן פרטא, שאמר משום רבי אלעזר המודעי: כתב זה לא נשתנה כל עקר, שנאמר:  "ווי העמדים", מה עמודים לא נשתנו, אף ווים לא נשתנו. ואומר:  "ואל היהודים ככתבם וכלשונם", מה לשונם לא נשתנה, אף כתבם לא נשתנה. אלא מה אני מקים, "את משנה התורה הזאת"? לשתי תורות, אחת שיוצאת ונכנסת עמו, ואחת, שמנחת לו בבית גנזיו. אותה שיוצאת ונכנסת עמו, עושה אותה כעין קמיע ותולה בזרועו, שנאמר:  "שויתי ה' לנגדי תמיד". ואידך, האי 'שויתי', מאי דריש ביה? ההוא מיבעי ליה, לכדרב חנא בר ביזנא, [דאמר רב חנא בר ביזנא], אמר רבי שמעון חסידא: המתפלל, צריך שיראה עצמו כאלו שכינה כנגדו, שנאמר: "שויתי ה' לנגדי תמיד". לרבי שמעון דאמר: כתב זה לא נשתנה, מאי: "לא כהלין כתבא למקרא"? אמר רב: בגימטריא איכתב להון: "יט"ת יט"ת אד"ך פוגחמ"ט". מאי פריש להו:  "מנא מנא תקל ופרסין". "מנא מנה אלהא מלכותך והשלמה" . "תקל תקלתא במאזניא והשתכחת חסיר". "פרס פריסת מלכותך ויהיבת למדי ופרס". ושמואל אמר: "ממתו"ס ננקפ"י אאלר"ן". ורבי יוחנן אמר: "אנ"ם אנ"ם לק"ת ניסרפ"ו". רב אשי אמר: "נמ"א נמ"א קת"ל פורסי"ן".
לד אמר רבי יעקב, אמר רבי יוחנן: אבישג מתרת לשלמה, ואסורה לאדוניה. מתרת לשלמה, דמלך היה, ומלך משתמש בשרביטו של מלך, ואסורה לאדוניה ' דהדיוט הוא. אבישג, מאי היא? דכתיב:  "והמלך דוד זקן בא בימים [וגו'], ויאמרו לו עבדיו יבקשו" וגו', וכתיב:  "ויבקשו נערה יפה" וגו', וכתיב:  "והנערה יפה עד מאד, ותהי למלך סכנת, ותשרתהו". אמרה: נינסבן. אמר לה: אסירת לי. 
לה אמר רב שמן בר אבא: בוא וראה כמה קשה גרושים, שהרי  [דוד המלך], התירו לו ליחד, ולא התירו לו לגרש. אמר רבי אלעזר: כל המגרש את אשתו ראשונה, אפלו מזבח מוריד עליו דמעות, שנאמר:  "וזאת שנית תעשו, כסות דמעה את מזבח ה'" וגו', וכתיב:  "ואמרתם על מה וגו', והיא חברתך ואשת בריתך". אמר רבי יוחנן ואיתימא רבי אלעזר: אין אשתו של אדם מתה, אלא אם כן מבקשין ממנו ממון ואין לו, שנאמר:  "אם אין לך לשלם, למה יקח משכבך מתחתיך". ואמר רבי יוחנן: כל אדם שמתה אשתו ראשונה, כאלו חרב בית המקדש בימיו, שנאמר:  "בן אדם, הנני לקח ממך את מחמד עיניך במגפה, ולא תספד ולא תבכה ולוא תבוא דמעתך", וכתיב:  "ואדבר אל העם בבקר, ותמת אשתי בערב", וכתיב:  "הנני מחלל את מקדשי, גאון עזכם מחמד עיניכם". אמר רבי אלכסנדראי: כל אדם שמתה אשתו בימיו, עולם חשך בעדו, שנאמר:  "אור חשך באהלו, ונרו עליו ידעך". רבי יוסי ברבי חנינא אמר: פסיעותיו מתקצרות, שנאמר:  "יצרו צעדי אונו". רבי אבהו אומר: עצתו נופלת, שנאמר:  "ותשליכהו עצתו". אמר רבה בר בר חנה, אמר רבי יוחנן: קשה לזוגם כקריעת ים סוף, שנאמר:  "אלהים מושיב יחידים ביתה, מוציא אסירים בכושרות". אל תקרי, "מוציא אסירים", אלא, "כמוציא אסירים", אל תקרי "בכושרות", אלא "בכי ושירות". איני, והא אמר רב יהודה אמר רב: ארבעים יום קדם יצירת הולד, בת־קול יוצאת ואומרת: בת פלוני לפלוני. לא קשיא, הא, בזווג ראשון, הא, בזווג שני. אמר רב שמואל בר נחמן: לכל יש תמורה, חוץ מאשת נעורים, שנאמר:  "ואשת נעורים כי תמאס". מתני ליה רב יהודה לרב יצחק בריה: אין אדם מוצא קרת רוח אלא מאשתו ראשונה, שנאמר:  "יהי מקורך ברוך, ושמח מאשת נעוריך". אמר ליה: כגון מאן? אמר ליה כגון אמך. איני, והא מקרי ליה רב יהודה לרב יצחק בריה:  "ומוצא אני מר ממות את האשה, אשר היא מצודים וחרמים", ואמר ליה: כגון מאן? ואמר ליה: כגון אמך. מתקיף תקיפא, עבורי מיעברא במילי. אמר רבי שמואל בר אוניא [משמיה דרב]: אשה, גלם היא, ואינה כורתת ברית, אלא למי שעשאה כלי, שנאמר:  "כי בועליך עושיך, ה' צבאות שמו". תנא: אין איש מת אלא לאשתו, ואין אשה מתה אלא לבעלה. אין איש מת אלא לאשתו, שנאמר:  "וימת אלימלך איש נעמי". ואין אשה מתה אלא לבעלה, שנאמר:  "ואני בבאי מפדן מתה עלי רחל".