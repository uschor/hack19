כי תבוא אל הארץ. עשה מצוה האמורה בענין, שבשכרה תכנס לארץ.

אשר ה' א-להיך נותן לך. בזכותך.

וירשתה וישבתה בה. בשכר שתירש תשב.

ואמרת אשימה עלי מלך ככל וגו'.  ר' נהוראי אומר, ה בגנאי ישראל הוא מדבר, שנאמר  כי לא אותך מאסו, כי אותי מאסו ממלוך עליהם.

אמר ר' יהודה, והלא מצוה היא מן התורה לשאול להם מלך, שנאמר שום תשים עליך מלך אשר יבחר ה' א-להיך בו, ולמה נענשו בימי שמואל? מפני שהקדימו על ידם.

ככל הגוים אשר סביבותי. ר' נהוראי אומר, לא בקשו להם מלך אלא להעבידם עבודת כוכבים, שנא'  והיינו גם אנחנו ככל הגוים ושפטנו מלכנו ויצא לפנינו ונלחם את מלחמותינו.
