ויהי אחר הדברים האלה וגו' . זש"ה הלוך ילך ובכה נושא משך הזרע בא יבא ברנה נושא אלמותיו , הלוך ילך זה אברהם, בשעה שניסה אותו הקב"ה ואמר לו קח נא , אעפ"כ היה בלבו בוכה, ובפיו אמר לו הנני, הלוך ילך ובכה אימתי בשעה שהיה נושא משך הזרע, שנאמר כי ביצחק יקרא לך זרע , בא יבא ברנה נושא אלומותיו, וישב אברהם אל נעריו , מי גרם לו ליטול שכר, בשביל ששתק ועשה עצמו כאלם, שנאמר ואני כחרש לא אשמע   שהיה לו פתחון פה לומר לו אתמול אמרת לי כי ביצחק יקרא לך זרע, ועכשיו אתה אומר לי לשוחטו, ולא אמר כלום ושתק, לפיכך בוא יבא ברנה נושא אלומותיו.