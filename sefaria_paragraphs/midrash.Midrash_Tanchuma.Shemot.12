‎ויואל משה לשבת. ואין ויואל אלא שבועה. וכן ויאל שאול את העם .
ולמה נשבע שלא יעשה לו כמו שאמר לבן, אם תענה את בנתי. אמר הקדוש ברוך הוא: משה הצדיק נתן נפשו על בני וברח למדין, ויעשה גואלם. לפיכך כתיב ומשה היה רעה.
ומשה היה רעה, והגיע הקץ שיגאלו, אלא שלא היה בידם מעשים טובים. שכן הוא אומר על ידי יחזקאל רבבה כצמח השדה וגו' שדים נכנו ושערך צמח וגו' . וכי לא היה להקדוש ברוך הוא לכתב אלא שדים ושער. אלא השדים, זה משה ואהרן, שנאמר בהן: שני שדיך כשני עפרים תאומי צביה. ושערך צמח, הגיע הקץ, אלא את ערום ועריה מן מעשים טובים. ובמה נסתכלתי, בטובים דדיך מיין . אלו האבות שנקראו דודים. וישמע אלהים את נאקתם ויזכר אלהים את בריתו וגו'. וירא אלהים את בני ישראל, ראה שאין בידם מעשים טובים וגאלם, שנאמר: ויושיעם למען שמו .