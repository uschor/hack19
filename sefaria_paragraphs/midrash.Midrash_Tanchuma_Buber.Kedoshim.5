קדושים תהיו. למה כי קדוש אני, לפי שהדבקתי אתכם במתני, שנאמר כי כאשר ידבק האזור אל מתני איש וגו' , אמר להם הקב"ה לישראל איני כבשר ודם, מלך בשר ודם אין רשות לבריות להקראות בשמו, תדע לך שבשעה שאדם מבקש לקטרג את חבירו, קורא לו אגוסטה פלוני, ואין לו חיים, אבל ישראל נקראו על שמו של הקב"ה, נקרא אלהים, וקרא לישראל אלהים, שנאמר אני אמרתי אלהים אתם , נקרא חכם, שנאמר חכם לבב ואמיץ כח , וקרא לישראל חכם, שנאמר רק עם חכם ונבון הגוי הגדול הזה , נקרא דוד, שנאמר דודי צח ואדום , וקרא להם דודים, שנאמר אכלו רעים שתו ושכרו דודים , נקרא בחור, שנאמר בחור כארזים , וקרא להם בחורים, שנאמר  בך בחר  , נקרא חסיד, שנאמר כי חסיד  נאום ה' , וקרא להם חסידים, שנאמר אספו לי חסיד , נקרא קדוש, שנאמר קדוש קדוש קדוש ה' צבאות , וקרא לישראל קדושים, , אמר הקב"ה בעולם הזה נקראתם קדושים, ובעולם הבא והיה הנשאר בציון והנותר בירושלים קדוש יאמר לו .