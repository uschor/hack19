למנצח שיר מזמור הריעו לאלקים כל הארץ זמרו כבוד שמו. זה שאמר הכתוב  אז אהפוך אל עמים שפה ברורה לקרא כולם בשם ה' ולעבדו שכם אחד. מהו עבודתו תפלה וכן משה אומר  והיה אם שמוע תשמעו אל מצותי. ולעבדו מה היא עבודה שאדם עושה בעולם הזה זו תפלה שנאמר  עבדו את ה' בשמחה. ואומר  לכו נרננה לה' נריעה לצור ישענו. וכן דריוש אומר לדניאל  אלהך די אנת פלח ליה בתדירא. ומהו הפולחן זו תפלה שנאמר  זימנין תלתא ביומא הוה בריך על ברכוהי. הוי אמרו לאלקים מה נורא מעשיך. וכן ישעיה אומר כשם שאמרו לו בים  מי כמוך באלים ה' כך  אלקי אתה ארוממך. אף עכשיו אני אומר לך מה נורא מעשיך וכן ישעיה אומר  והיה מדי חדש בחדשו וגו' יבוא כל בשר וגו'. ואומר  כל הגוים אשר עשית יבואו וישתחוו. ולא כל הגוים בלבד אלא כל הארץ ישתחוו לך למה שאין שלטון לבשר ודם. וכן בני קרח אומרים  כל העמים תקעו כף למה כי ה' עליון נורא מלך גדול על כל הארץ. אותה השעה  והיה ה' למלך על כל הארץ ביום ההוא יהיה ה' אחד ושמו אחד: