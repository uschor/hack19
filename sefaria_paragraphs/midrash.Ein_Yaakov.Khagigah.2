חגיגה פרק ב - ח משנה . אין דורשין בעריות בשלשה, ולא במעשה בראשית בשנים, ולא במרכבה ביחיד, אלא אם כן היה חכם מבין מדעתו. כל המסתכל בארבעה דברים,  [רתוי] לו שלא בא לעולם; מה למעלה, מה למטה, מה לפנים, ומה לאחור. וכל שלא חס על כבוד קונו,  [רתוי] לו שלא בא לעולם. גמרא. אמרת ברישא: ולא במרכבה ביחיד, והדר אמרת: אלא אם כן היה חכם מבין מדעתו! הכי קאמר: אין דורשין בעריות לשלשה, ולא במעשה בראשית לשנים, ולא במרכבה ליחיד, אלא אם כן היה חכם מבין מדעתו. ולא במעשה בראשית בשנים. מנא הני מילי? דתנו רבנן:  "כי שאל נא לימים ראשנים", יחיד שואל ולא שנים שואלין. יכול ישאל אדם קדם שנברא העולם? תלמוד לומר:  "למן היום אשר ברא אלהים אדם על הארץ".  יכול לא ישאל אדם מששת ימי בראשית? תלמוד לומר: "לימים ראשנים [אשר היו לפניך"], יכול ישאל אדם מה למעלה ומה למטה ומה לפנים ומה לאחור, תלמוד לומר:  "ולמקצה השמים ועד קצה השמים"; מקצה השמים ועד קצה השמים, אתה שואל, ואי אתה שואל: מה למעלה, ומה למטה, ומה לפנים, ומה לאחור. והשתא דנפקא ליה מן "למקצה השמים", "למן היום אשר ברא אלהים אדם" למה לי?  לכדרבי אלעזר, דאמר רבי אלעזר: אדם הראשון, מן הארץ ועד לרקיע היה, שנאמר: "למן היום אשר ברא אלהים אדם על הארץ ולמקצה השמים" וגו'. וכיון שסרח, הניח הקדוש ברוך הוא ידו עליו ומעטו,  שנאמר:  "אחור וקדם צרתני, ותשת עלי כפכה". 
אמר רב יהודה אמר רב: אדם הראשון מסוף העולם ועד סופו היה, שנאמר: "ולמקצה השמים ועד קצה השמים" וכיון שסרח הניח הקדוש ברוך הוא ידו עליו ומעטו, שנאמר: "אחור וקדם צרתני, [ותשת עלי כפכה", אי הכי], קשו קראי אהדדי! אידי ואידי מדה אחת היא. ואמר רב יהודה, אמר רב: עשרה דברים נבראו ביום ראשון, ואלו הן: שמים וארץ, תהו ובהו, אור וחשך, רוח ומים, מדת יום ומדת לילה. 'שמים־וארץ', דכתיב:  "בראשית ברא אלהים את השמים ואת הארץ". 'תהו־ובהו', דכתיב:  "והארץ היתה תהו ובהו". 'אור־וחשך', דכתיב:  "וחשך על פני תהום". וכתיב:  "ויאמר אלהים יהי אור ויהי אור". 'רוח־ומים', דכתיב:  "ורוח אלהים מרחפת על פני המים". 'מדת־יום ומדת־לילה', דכתיב:  ["ויהי ערב ויהי בקר יום אחד"]. תנא: 'תהו',  קו ירק שמקיף את כל העולם כלו, שממנו יוצא חשך , שנאמר:  "ישת חשך סתרו סביבותיו סכתו". 'בהו', אלו אבנים מפלמות  משקעות בתהום, שמהם יוצא מים, שנאמר:  "ונטה עליה קו תהו ואבני בהו". ו'אור', ביום ראשון איברי? והכתיב:  "ויתן אתם אלהים ברקיע השמים", וכתיב:  "ויהי ערב ויהי בקר יום רביעי"!  כדרבי אלעזר, דאמר רבי אלעזר: אור שברא הקדוש ברוך הוא ביום ראשון, אדם צופה  בו מסוף העולם ועד סופו, וכיון שנסתכל הקדוש ברוך הוא  בדור המבול ודור הפלגה, וראה שמעשיהם מקלקלים, עמד וגנזו מהם, שנאמר:  "וימנע מרשעים אורם, וזרוע רמה תשבר", ולמי גנזו? לצדיקים לעתיד לבוא, שנאמר:  "וירא אלהים את האור כי טוב", ואין 'טוב' אלא צדיק, שנאמר:  "אמרו צדיק כי טוב". וכיון שראה אור שגנזו לצדיקים,  שמח, שנאמר:  "אור צדיקים ישמח". כתנאי: אור שברא הקדוש ברוך הוא ביום ראשון, אדם צופה  ומביט בו מסוף העולם ועד סופו, דברי רבי יעקב. וחכמים אומרים: הן הן מאורות שנבראו ביום ראשון, ולא נתלו עד יום רביעי. אמר רב זוטרא בר טוביה, אמר רב: בעשרה דברים נברא העולם; בחכמה, ובתבונה, ובדעת, בכח, ובגבורה, ובגערה, בצדק, ובמשפט, ובחסד, וברחמים. 'בחכמה ובתבונה', דכתיב:  "ה' בחכמה יסד ארץ כונן שמים בתבונה". 'בדעת', דכתיב:  "בדעתו תהומות נבקעו". 'בכח וגבורה', דכתיב:  "מכין הרים בכחו נאזר בגבורה". 'בגערה', דכתיב:  "עמודי שמים ירופפו ויתמהו מגערתו". 'בצדק ובמשפט', דכתיב:  "צדק ומשפט מכון כסאך". 'בחסד וברחמים', דכתיב:  "זכר רחמיך ה', וחסדיך כי מעולם המה". אמר רב יהודה, אמר רב: בשעה שברא הקדוש ברוך הוא את העולם, היה מרחיב והולך כשתי פקעיות של שתי, עד שגער בו הקב"ה, והעמידו, שנאמר: "עמודי שמים ירופפו, ויתמהו מגערתו", והינו דאמר רבי שמעון בן לוי: מאי דכתיב:  "אני א־ל שדי", אני א־ל, שאמרתי לעולמי 'די'!  אמר ריש לקיש: בשעה שברא הקב"ה את הים הגדול, היה מרחיב והולך, עד שגער בו הקב"ה ויבשו, שנאמר:  "גוער בים ויבשהו".
תנו רבנן: בית שמאי אומרים: שמים נבראו תחלה, ואחר כך ארץ, שנאמר:  "בראשית ברא אלהים את השמים ואת הארץ", ובית הלל אומרים: ארץ נבראת תחלה, ואחר כך שמים, שנאמר:  "ביום עשות ה' אלהים ארץ ושמים".  אמרו להם בית הלל לבית שמאי: לדבריכם, אדם בונה עליה ואחר כך בונה בית?! שנאמר:  "הבונה בשמים מעלותו, ואגדתו על ארץ יסדה"? אמרו להם בית שמאי לבית הלל: לדבריכם, אדם  [עושה] שרפרף, ואחר כך [עושה] כסא?! דכתיב:  "השמים כסאי, והארץ הדם רגלי". וחכמים אומרים: זה וזה כאחד נבראו, שנאמר:  "אף ידי יסדה ארץ, וימיני טפחה שמים, קרא אני אליהם: יעמדו יחדו". ואידך, מאי "יחדו? דלא משתלפי מהדדי.  קשו קראי אהדדי! אמר ריש לקיש: כשבראן, ברא שמים ואחר כך ארץ, וכשנטה, נטה ארץ ואחר כך שמים. מאי 'שמים'? אמר רבי יוסי בר חנינא: ששם מים. במתניתא תנא: אש ומים, מלמד שהביאן הקדוש ברוך הוא, וטרפן זה בזה ועשה מהן רקיע. שאל רבי ישמעאל את רבי עקיבא כשהיו מהלכין בדרך, אמר לו: אתה, ששמשת את נחום איש גם זו עשרים ושתים שנה, שהיה דורש כל 'אתין' שבתורה, 'את'־ השמים, 'ואת'־הארץ, מאי דרש בהן? אמר לו: אלו נאמר: "שמים וארץ", הייתי אומר: "שמים וארץ", שמותן של הקדוש ברוך הוא הן, ועכשיו שנאמר: "את השמים ואת הארץ", 'שמים', שמים ממש. 'ארץ', ארץ ממש. "ואת הארץ", למה לי? להקדים שמים לארץ.  "והארץ היתה תהו ובהו", מכדי שמים מתחיל ברישא, מאי שנא, דקא חשיב מעשה ארץ? תנא דבי רבי ישמעאל: משל למלך בשר־ודם שאמר לעבדיו: השכימו לפתחי!  השכים ומצא נשים ואנשים, למי משבח? למי שאין דרכו להשכים והשכים. תניא, רבי יוסי אומר: אוי להם לבריות, שרואות ואינן יודעות מה הם רואות, עומדות ואינן יודעות על מה הן עומדות. הארץ, על מה  עומדת? על העמודים, שנאמר:  "המרגיז ארץ ממקומה ועמודיה יתפלצון", ועמודים, על המים, שנאמר:  "לרקע הארץ על המים". ומים, על ההרים, שנאמר:  "על הרים יעמדו מים". וההרים, על רוח, שנאמר:  "יוצר הרים וברא רוח". והרוח, בסערה, שנאמר:  "רוח סערה עשה דברו". וסערה, תלויה בזרועו של הקדוש ברוך הוא, שנאמר:  "ומתחת זרעת עולם". וחכמים אומרים: על שנים עשר עמודים היא עומדת, שנאמר:  "יצב גבלת עמים למספר בני ישראל". ויש אומרים:  שבעה עמודים, שנאמר:  "חצבה עמודיה שבעה". רבי אלעזר בן שמוע אומר: על עמוד אחד עומדת, ו'צדיק' שמו, שנאמר:  "וצדיק יסוד עולם". אמר רב יהודה: שני רקיעין הן, שנאמר:  "הן לה' אלהיך השמים ושמי השמים". וריש לקיש אמר: שבעה, ואלו הן: וילון, רקיע, שחקים, זבול, מעון, מכון, ערבות. 'וילון' אינו משמש כלום, אלא נכנס שחרית ויוצא ערבית ומחדש בכל יום מעשה בראשית, שנאמר:  "הנוטה כדק שמים וימתחם כאהל לשבת". 'רקיע', שבו חמה, ולבנה, כוכבים ומזלות קבועים בו, שנאמר:  "ויתן אתם אלהים ברקיע השמים". 'שחקים', שבו ריחים עומדות וטוחנות מן לצדיקים,  שנאמר:  "ויצו שחקים ממעל ודלתי שמים פתח".   "וימטר עליהם מן לאכל, ודגן שמים נתן למו". 'זבול', שבו ירושלים ובית המקדש, ומזבח בנוי ומיכאל שר הגדול עומד ומקריב עליו קרבן בכל יום, שנאמר:  "בנה בניתי בית זבל לך, מכון לשבתך עולמים".  ומנא לן, דאיקרי 'שמים'? שנאמר:  "הבט משמים וראה מזבל קדשך ותפארתך". 'מעון', שבו כתות כתות של מלאכי השרת שאומרות שירה בלילה, וחשות ביום מפני כבודן של ישראל, שנאמר:  "יומם יצוה ה' חסדו ובלילה שירה עמי, תפלה לאל חיי". אמר ריש לקיש: כל העוסק בתורה בלילה, הקדוש ברוך הוא מושך עליו חוט של חסד ביום, שנאמר: "יומם יצוה ה' חסדו", מאי טעמא, ["יומם] יצוה ה' חסדו"? משום ד"בלילה שירה עמי". איכא דאמרי: אמר ריש לקיש: כל העוסק בתורה בעולם הזה שדומה ללילה, הקדוש ברוך הוא מושך עליו חוט של חסד לעולם הבא שדומה ליום, שנאמר: "יומם יצוה ה' חסדו" וגו'. אמר רבי לוי: כל הפוסק מדברי תורה, ועוסק בדברי שיחה, מאכילין אותו גחלי רתמים, שנאמר:  "הקטפים מלוח עלי שיח, ושרש רתמים לחמם". ומנא לן דאיקרי 'שמים'? שנאמר:  "השקיפה ממעון קדשך, מן השמים". 'מכון', שבו אוצרות שלג, ואוצרות ברד, ועלית טללים רעים, ועלית אגלים, וחדרה של סופה וסערה, ומערה של קיטור, וכלן, דלתותיהן של אש, שנאמר:  . [ "יפתח ה' לך את אוצרו הטוב"], והני, ברקיעא איתנהו? הני, בארעא איתנהו! דכתיב:  "הללו את ה' מן הארץ תנינים וכל תהמות, אש וברד, שלג וקיטור, רוח סערה עשה דברו". אמר רב יהודה, אמר רב:  דוד בקש עליהם רחמים, והורידן לארץ. אמר לפניו: רבונו של עולם:  "כי לא א־ל חפץ רשע אתה, לא יגרך רע", צדיק אתה ה', לא יגור במגורך רע. ומנא לן דאיקרי 'שמים'? שנאמר:  "ואתה תשמע השמים מכון שבתך". 'ערבות', שבו צדק ומשפט וצדקה, גנזי חיים, גנזי שלום, גנזי ברכה, ונשמתן של צדיקים, ורוחות, ונשמות שעתידות להבראות, וטל, שעתיד הקדוש ברוך הוא להחיות בו את המתים. 'צדק־ומשפט' דכתיב:  "צדק ומשפט מכון כסאך". 'צדקה' דכתיב:  "וילבש צדקה כשרין". 
'גנזי־שלום', דכתיב:  "ויקרא לו ה' שלום". 'גנזי־חיים', דכתיב:  "כי עמך מקור חיים". 'גנזי־ברכה', דכתיב:  "ישא ברכה מאת ה'". 'ונשמתן־של־צדיקים', דכתיב:  "והיתה נפש אדני צרורה בצרור החיים את ה' אלהיך". רוחות ונשמות שעתידות להבראות, שנאמר:  "כי רוח מלפני יעטוף ונשמות אני עשיתי". וטל, שעתיד הקדוש ברוך הוא להחיות בו את המתים, דכתיב:  "גשם נדבות תניף אלהים". ושם, אופנים ושרפים וחיות הקדש ומלאכי השרת, וכסא הכבוד ומלך א־ל חי  רם ונשא שוכן עליהם [בערבות], שנאמר:  "סלו לרכב בערבות ביה שמו". ומנא לן דאיקרי 'שמים'?  אתיא 'רכיבה' 'רכיבה'. כתיב הכא: "סלו לרכב בערבות", וכתיב התם:  "רכב שמים בעזרך". וחשך, ענן וערפל מקיפין אותו, שנאמר:  "ישת חשך סתרו" וגו'. ומי איכא חשכא קמי שמיא? והא כתיב:  "הוא גלא עמיקתא ומסתרתא, ידע מה בחשוכא, ונהורא עמה שרא"? לא קשיא, הא, בבתי גואי, הא, בבתי בראי. ואמר רב אחא בר יעקב: עוד רקיע אחד יש, למעלה מראשי החיות, שנאמר:  "ודמות על ראשי החיה רקיע". עד כאן, יש לך רשות לדבר, מכאן ואילך, אין לך רשות לדבר, שכן כתוב בספר בן סירא: "במפלא ממך אל תדרש, ובמכסה ממך אל תחקר". במה שהרשית, התבונן, אין לך עסק בנסתרות.
ט תניא. אמר רבן יוחנן בן זכאי: מה תשובה השיבתו בת־קול לאותו רשע בשעה שאמר:  "אעלה על במתי עב, אדמה לעליון"? יצתה בת־קול ואמרה לו: רשע בן רשע, בן בנו של נמרוד הרשע, שהמריד את כל העולם כלו עליו במלכותו, כמה שנותיו של אדם? שבעים שנה, ואם בגבורות שמונים שנה, דכתיב:  "ימי שנותינו, בהם שבעים שנה, ואם בגבורת שמונים שנה" וגו'. והלא, מן הארץ ועד לרקיע מהלך חמש מאות שנה, ועביו של רקיע, מהלך חמש מאות [שנה], וכן בין כל רקיע ורקיע, למעלה מהן חיות הקדש, ורגלי החיות כנגד כלן, וקרסולי החיות כנגד כלן, ושוקי החיות כנגד כלן, ורכובי החיות כנגד כלן, ירכי החיות כנגד כלן, וגופי החיות כנגד כלן, וצוארי החיות כנגד כלן, וראשי החיות כנגד כלן, וקרני החיות כנגד כלן. ולמעלה מהן כסא הכבוד, ורגלי כסא הכבוד כנגד כלן, וכסא הכבוד כנגד כלן,  "מלך אל חי וקים, רם ונשא שוכן עליהם"! ואתה אמרת: "אעלה על במתי עב" וגו'? "אך אל שאול תורד! אל ירכתי בור".
[ולא במרכבה, ביחיד], תני רבי חיא: אבל מוסרין לו ראשי פרקים.  [אמר רבי זירא]: אין מוסרין ראשי פרקים, אלא לאב בית־דין, ולמי שלבו דואג בקרבו. איכא דאמרי: והוא שלבו דואג בקרבו. אמר רבי אמי: אין מוסרין סתרי תורה, אלא למי שיש בו חמשה דברים:  "שר חמשים, ונשוא פנים, ויועץ, וחכם חרשים, ונבון לחש". ואמר רבי אמי: אין מוסרין דברי תורה לגוי [עובד כוכבים], שנאמר:  "מגיד דברו ליעקב, חקיו ומשפטיו לישראל, לא עשה כן לכל גוי, ומשפטים בל ידעום". אמר ליה רבי יוחנן לרבי אלעזר: תא אגמרך מעשה מרכבה. אמר ליה: אכתי לא קשאי. כדקש, נח נפשיה דרבי יוחנן. אמר ליה רב אסי: תא אגמרך מעשה מרכבה, אמר ליה: אי זכאי, גמירנא מרבי יוחנן רבך. רב יוסף הוה גמיר מעשה מרכבה, וסבי דפומבדיתא הוו תנו מעשה בראשית. אמרו ליה: ליגמרן [מר] מעשה מרכבה, אמר להו: אגמרתינן אתון מעשה בראשית, אגמרוה. בתר דגמרוה, אמרו: ליגמרן מר מעשה מרכבה, אמר להו: תנינא בהו:  "דבש וחלב תחת לשונך"; דברים שהן מתוקים מדבש וחלב, יהיו תחת לשונך. רבי אבהו אמר: מהכא:  "כבשים ללבושך",  דברים שהם כבשונו של עולם, יהיו תחת לבושך. אמרו ליה: תנינן בהו עד:  "ויאמר אלי בן אדם", אמר להם: הן הן מעשה מרכבה. מיתיבי: עד היכן 'מעשה־מרכבה'? רבי אומר: עד 'וארא'.  בתרא. רבי יצחק אומר: עד 'החשמל'. עד 'וארא', מגמרינן, מכאן ואילך, מסרינן ראשי פרקים. איכא דאמרי: עד 'וארא', מסרינן ראשי פרקים, מכאן ואילך, אם הוא חכם מבין מדעתו, אין! אי לא, לא! ומי דרשינן ב'חשמל'? והא ההוא ינוקא [דהוה] דדריש ב'חשמל' ונפק נורא  ואכלתיה? שאני ינוקא דלא מטא זמניה.  אמר רב יהודה:  ברם, זכור אותו האיש לטוב, וחנניה בן חזקיה שמו, שאלמלא הוא, נגנז ספר יחזקאל, שהיו דבריו סותרים דברי תורה, מה עשה?  והעלו לו  שלש מאות גרבי שמן, וישב בעליה ודרשן. 
תנו רבנן: מעשה בתינוק [אחד], שהיה קורא בבית רבו בספר יחזקאל, והיה מבין ב'חשמל', יצתה אש מחשמל ושרפתו. בקשו  לגנז ספר יחזקאל. אמר להם  [חנניה בן חזקיה]: אם זה חכם, כלם, חכמים הם? מאי 'חשמל'? [אמר רב יהודה]: חיות אש ממללות. במתניתא תנא: עתים חשות, עתים ממללות; בשעה שהדבור יוצא מפי הקדוש ברוך הוא, חשות, ובשעה שאין הדבור יוצא מפי הקדוש ברוך הוא, ממללות.  "והחיות רצוא ושוב", מאי 'רצוא ושוב'? אמר רב יהודה: כאור היוצא מפי הכבשן. מאי 'כמראה הבזק'? אמר רבי יוסי בר חנינא: כאור היוצא מבין החרסים.  "וארא, והנה רוח סערה באה מן הצפון" וגו'. להיכן אזל? אמר רב יהודה, אמר רב: שהלך לכבש את כל העולם לפני נבוכדנאצר הרשע, וכל כך למה? כדי שלא יאמרו אמות העולם: ביד אמה שפלה מסר הקדוש ברוך הוא את בניו. אמר הקדוש ברוך הוא: מי גרם לי שאהיה שמש לעובדי כוכבים? עוונותיהם של ישראל, [הן] גרמו לי.  "וארא החיות והנה אופן אחד בארץ אצל החיות". אמר רבי אלעזר: מלאך אחד, שהוא עומד בארץ וראשו מגיע לבין החיות. במתניתא תנא: סנדלפון שמו, וגבה מחברו מהלך חמש מאות שנה, ועומד אחורי המרכבה, וקושר כתרים לקונו. איני! והא כתיב:  "ברוך כבוד ה' ממקומו", מכלל, דמקומו ליכא דידע ליה! (אלא דקשר ליה לכתר, ומשביע בשם המפורש, ואזל תגא [דאמר שם אתגא, ואזל ויתיב ברישיה].
י אמר  [רבא]: כל מה שראה יחזקאל, ראה ישעיה. למה יחזקאל דומה? לבן כפר, שראה את המלך. למה ישעיה דומה? לבן כרך, שראה את המלך. אמר ריש לקיש: מאי דכתיב:  "אשירה לה' כי גאה גאה", שירו, למי שמתגאה על הגאים, דאמר מר: מלך שבחיות, ארי. מלך שבבהמות, שור. מלך שבעופות, נשר. ואדם, מתגאה עליהם, והקדוש ברוך הוא מתגאה על כלם, ועל כל העולם כלו. כתוב אחד אומר:  "ודמות פניהם פני אדם, ופני אריה אל הימין לארבעתן, ופני שור מהשמאל לארבעתן, ופני נשר לארבעתן". וכתיב:  "וארבעה פנים לאחד, פני האחד פני הכרוב, ופני השני פני אדם, והשלישי פני אריה, והרביעי פני נשר". ואלו 'שור', לא קא חשיב ליה! אמר ריש לקיש: יחזקאל בקש עליו רחמים, והפכו לכרוב. אמר לפניו: רבונו של עולם, אין קטגור נעשה סנגור. מאי 'כרוב'? אמר רבי אבהו: כרביא, שכן קורין בבבל לינוקא, 'רביא'. אמר להו רב פפא לאביי: אלא מעתה, דכתיב: "פני האחד פני הכרוב, ופני השני פני אדם, והשלישי פני אריה, והרביעי פני נשר". הינו 'פני־כרוב', הינו 'פני־אדם'!  אפי רברבי ואפי זוטרי. כתוב אחד אומר:  "שש כנפים, שש כנפים לאחד", וכתיב:  "וארבעה פנים לאחת, וארבע כנפים לאחת להם"? לא קשיא, כאן, בזמן שבית המקדש קים, כאן, בזמן שאין בית המקדש קים, כביכול, שנתמעטו כנפי החיות. הי מיניהו אימעוט? אמר רבי  [חננאל], אמר רב: אותם שאומרות בהן שירה. כתיב הכא:  "ובשתים יעופף, וקרא זה אל זה ואמר". וכתיב התם:  "התעיף עיניך בו ואיננו". ורבנן אמרי: אותן שמכסות בהן רגליהם, שנאמר:  "ורגליהם רגל ישרה". אי לאו דאמעוט, מנא הוה ידע? דלמא דגלאי ואחוי ליה. דאי לא תימא הכי, "ודמות פניהם פני אדם", הכי נמי דאימעוט? אלא דגלאי ואחוי ליה, הכי נמי, דגלאי ואחוי ליה. הכי השתא, בשלמא אפיה, אורח ארעא לגלויי קמיה רביה, אלא כרעיה, לאו אורח ארעא לגלויי קמיה רבה! כתוב אחד אומר:  "אלף אלפין ישמשונה, ורבו רבבן קדמוהי יקומון", וכתוב אחד אומר:  "היש מספר לגדודיו", לא קשיא, כאן, בזמן שבית המקדש קים, כאן, בזמן שאין בית המקדש קים. כביכול שנתמעט פמליא של מעלה. תניא, רבי אומר משום אבא יוסי בן דוסתאי: "אלף אלפין ישמשונה",  [מספר גדוד] אחד, ולגדודיו אין מספר. ורב ירמיה בר אבא אמר: "אלף אלפין ישמשונה" לנהר דינור! שנאמר:  "נהר די־נור נגד ונפק מן קדמוהי, אלף אלפין ישמשונה" וגו'. מהיכן נפק?  מזעתן של חיות, ולהיכן שפיך? אמר רב: על ראשי רשעים יחול בגיהנם, שנאמר:  "הנה סערת ה' חמה יצאה וסער מתחולל, על ראש רשעים יחול". ורב אחא בר יעקב אמר: על אשר קמטו, שנאמר:  "אשר קמטו ולא עת, נהר יוצק יסודם". תניא, אמר רבי שמעון החסיד: אלו תשע מאות ושבעים וארבע דורות, שקמטו להבראות קדם שנברא העולם, ולא נבראו. עמד הקדוש ברוך הוא  ושתלן בכל דור ודור, והן הן עזי־ פנים שבדור. ורב נחמן בר יצחק אמר: 'אשר־קמטו', לברכה הוא דכתיב, אלו תלמידי חכמים, שמקמטים את עצמן  על דברי תורה בעולם הזה, הקדוש ברוך הוא מגלה להם סוד  לעולם הבא, שנאמר: "נהר יוצק יסודם". אמר ליה שמואל לחיא בר רב: בר איריא, תא אימא לך מלתא, מהני מילי מעליותא, דהוה אמר אבוך: כל יומא ויומא נבראים מלאכי השרת מנהר דינור, ואומרים שירה ובטלין, שנאמר:  "חדשים לבקרים רבה אמונתך". ופליגא דרבי שמואל בר נחמני, דאמר רבי שמואל בר נחמני, אמר רבי יונתן: כל דבור ודבור שיוצא מפי הקדוש ברוך הוא, נברא ממנו מלאך אחד, שנאמר:  "בדבר ה' שמים נעשו, וברוח פיו כל צבאם". כתוב אחד אומר:  "לבושה כתלג חור, ושער ראשה כעמר נקא", וכתיב:  "ראשו כתם פז וגו', שחרות כעורב". לא קשיא, כאן, בישיבה, כאן, במלחמה, דאמר מר: אין לך נאה בישיבה, אלא זקן. ואין לך נאה במלחמה, אלא בחור. כתוב אחד אומר:  "כרסיה שביבין די־נור גלגלוהי נור דלק", וכתוב אחד אומר:  "עד די כרסון רמיו ועתיק יומין יתב", לא קשיא, אחד לו ואחד לדוד, כדתניא: אחד לו ואחד לדוד, דברי רבי עקיבא. אמר לו רבי יוסי הגלילי: עקיבא, עד מתי אתה עושה שכינה חל? אלא, אחד לדין ואחד לצדקה. קבלה מיניה או לא קבלה מיניה? תא שמע, דתניא: אחד לדין ואחד לצדקה, דברי רבי עקיבא. אמר לו רבי אלעזר בן עזריה: עקיבא, מה לך אצל אגדות? כליך מדברותיך  אצל נגעים ואהלות. אלא, אחד לכסא ואחד לשרפרף. כסא, לשב עליו, שרפרף, להדום רגליו, שנאמר:  "כה אמר ה': השמים כסאי, והארץ הדם רגלי". כי אתא רב דימי אמר: שמונה עשרה קללות קלל ישעיה הנביא את ישראל, ולא נתקררה דעתו, עד שאמר להם מקרא זה:  "ונגש העם איש באיש, ואיש ברעהו ירהבו, הנער בזקן, והנקלה בנכבד".
"שמונה עשרה קללות", מאי נינהו? דכתיב:  "כי הנה האדון ה' צבאות מסיר מירושלים ומיהודה משען ומשענה, כל משען לחם וכל משען מים, גבור ואיש מלחמה, שופט ונביא וקסם וזקן. שר חמשים ונשוא פנים ויועץ וחכם חרשים ונבון לחש", ונתתי נערים שריהם ותעלולים ימשלו בם". 'משען', אלו בעלי מקרא. 'משענה', אלו בעלי משנה, כגון רבי יהודה בן  [תימא] וחבריו. ופליגי בה רב פפא ורבנן, חד אמר: שש מאות סדרי משנה, וחד אמר: שבע מאות סדרי משנה. 'כל־משען־לחם', אלו בעלי תלמוד, שנאמר:  "לכו לחמו בלחמי ושתו ביין מסכתי". 'כל־משען־מים', אלו בעלי אגדות, שמושכין לבו של אדם כמים, באגדה. 'גבור', זה בעל שמועות.  'איש־מלחמה', זה שיודע לשא ולתן במלחמתה של תורה. 'שופט', זה דין שדן דין אמת לאמתו. 'נביא', כמשמעו. 'קוסם', זה מלך, שנאמר:  "קסם על שפתי מלך".  'זקן', זה שראוי  [לישיבה]. 'שר־ חמשים', אל תקרי 'שר־חמשים' אלא 'שר־חמשים', [זה] שיודע לשא ולתן בחמשה חמשי תורה. דבר אחר: 'שר־חמשים' כדרבי אבהו, דאמר רבי אבהו: מכאן שאין מעמידים מתרגמן על הצבור פחות מחמשים שנה. 'נשוא־פנים', זה שנושאים פנים לדורו בעבורו, למעלה, כגון רבי חנינא בן דוסא. למטה, כגון רבי אבהו בי קיסר. 'יועץ',  שיודע לעבר שנים ולקבע חדשים. 'חכם', זה תלמיד המחכים את רבותיו. 'חרשים', זה שנעשו הכל לפניו כחרשים, בשעה שפותח בדברי תורה. 'ונבון', זה המבין דבר מתוך דבר. 'לחש', זה שראוי למסר לו דברי תורה שנתנו בלחש. "ונתתי נערים שריהם", [אמר רבי אלעזר]: בני אדם שמנערים מן המצוות. "ותעלולים ימשלו בם", אמר רב אחא בר יעקב: אלו תעלי בני תעלי. ולא נתקררה דעתו, עד שאמר להם: "ירהבו הנער" וגו'. מאי "ירהבו הנער בזקן"? יבואו בני אדם שמנערים מן המצוות וירהבו במי שמלא מצוות כרמון. מאי "והנקלה בנכבד"? יבואו מי שחמורות דומות להם כקלות וירהבו במי שקלות דומות עליהם כחמורות. אמר רב קטינא: אפלו בשעת כשלונה של ירושלים לא פסקו ממנה אנשי אמנה, שנאמר:  "כי יתפש איש באחיו בית אביו,  שמלה לכה, קצין תהיה לנו"! דברים שבני אדם מתכסין בהם כשמלה, ישנן תחת ידיך.  "והמכשלה הזאת", מאי 'והמכשלה הזאת'? דברים שאין בני אדם עומדים עליהם, אלא אם כן נכשלו בהן ישנן תחת ידיך.   "ישא ביום ההוא לאמר: לא אהיה חבש". אין 'ישא', אלא שבועה, שנאמר:  "לא תשא את שם ה' אלהיך לשוא". "לא אהיה חבש", מאי "לא אהיה חבש"? לא  [הייתי] מחובשי בית המדרש. "ובביתי אין לחם ואין שמלה", שאין בידי, לא מקרא ולא משנה ולא תלמוד. ודילמא, שאני התם דאי אמר להו: גמירנא, אמרי ליה: אימא לן! הוה ליה למימר: גמר ושכח, מאי "לא אהיה חבש"? לא אהיה חובש כלל! איני, והאמר רבא: לא חרבה ירושלים, עד שפסקו ממנה  [בעלי] אמנה, שנאמר:  "שוטטו בחוצות ירושלים וראו נא ודעו, ובקשו ברחובותיה, אם תמצאו איש, אם יש עשה משפט מבקש אמונה, ואסלח לה", לא קשיא, הא, בדין תורה, הא, במשא ובמתן. בדיני תורה הוו, במשא ומתן לא הוו.
תנו רבנן: מעשה ברבי יוחנן בן זכאי שהיה רוכב על החמור,  [והיה מהלך בדרך], והיה רבי אלעזר בן ערך תלמידו מחמר אחריו,  אמר לו: רבי, שנה לי פרק אחד במעשה מרכבה. אמר לו: בני, לא כך שניתי לכם: ולא במרכבה ביחיד, אלא אם כן היה חכם מבין מדעתו? אמר לו: רבי, תרשני לומר לפניך  [דבר אחד] שלמדתני. אמר לו: אמר. מיד ירד רבן יוחנן בן זכאי מן החמור, ונתעטף וישב על האבן,  תחת הזית. אמר לו: רבי, מפני מה ירדת מן החמור? אמר לו: אפשר, אתה דורש מעשה מרכבה, ושכינה עמנו, ומלאכי השרת מלוין אותנו, ואני ארכב על החמור? מיד פתח רבי אלעזר בן ערך ודרש במעשה מרכבה. ירדה אש מן השמים  [וסבבה] את כל האילנות שבשדה. פתחו כל האילנות ואמרו שירה. מה שירה אמרו?  "הללו את ה' מן הארץ תנינים וכל תהמות וגו' עץ פרי וכל ארזים, הללויה",  "אז ירננו עצי היער".) ואף מלאך נענה מתוך האש ואמר: ודאי, הן הן מעשה מרכבה. עמד רבן יוחנן בן זכאי ונשקו על ראשו, ואמר: ברוך ה' אלהי ישראל אשר נתן בן לאברהם אבינו, שיודע להבין ולחקר ולדרש במעשה מרכבה כאלעזר בן ערך. יש נאה דורש ואין נאה מקים, ויש נאה מקים ואין נאה דורש . אבל אתה אלעזר בן ערך, נאה דורש ונאה מקים, אשריך אברהם אבינו, שאלעזר בן ערך יצא מחלציך. וכשנאמרו הדברים לפני רבי יהושע, היה הוא ורבי יוסי הכהן מהלכין בדרך, אמרו: אף אנו נדרש במעשה מרכבה. פתח רבי יהושע ודרש במעשה מרכבה, ואותו היום תקופת תמוז היתה, ונתקשרו שמים בעבים, ונראתה כמין קשת בענן, והיו מלאכי השרת מתקבצין ובאין לשמע מעשה מרכבה, כבני אדם שמתקבצין ובאין לראות במזמוטי חתן וכלה. הלך רבי יוסי הכהן וספר הדברים לפני רבן יוחנן בן זכאי, אמר: אשריכם, ואשרי יולדתכם, אשרי עיני שכך ראו, אף אני ואתם, בחלומי מסבין היינו על הר־סיני, ונתנה עלינו בת־קול מן השמים:  עלו לכאן [עלו לכאן]! טרקלין גדולים מוכנים לכם, ומצעות גדולות מצעות לכם, אתם ותלמידיכם ותלמידי תלמידיכם מזמנים לכת שלישית. איני, והא תניא: רבי יוסי בר יהודה אומר: שלש הרצאות הן; רבי  [יהושע] הרצה דברים לפני רבן יוחנן בן זכאי. רבי עקיבא הרצה דברים לפני רבי יהושע. רבי חנינא בן חכינאי הרצה דברים לפני רבי עקיבא. ואלו רבי אלעזר בן ערך לא קא חשיב ליה? דארצי וארצו קמיה קא חשיב, דארצי ולא ארצו קמיה לא קא חשיב. איני, והא רבי חנינא בן חכינאי, דארצי ולא ארצו קמיה, וקא חשיב ליה! אלא, דארצי מיהא קמיה מאן דארצי.  
יא תנו רבנן: ארבעה נכנסו לפרדס, אלו הן: בן עזאי, בן זומא, ואחר ורבי עקיבא. אמר להם רבי עקיבא: כשתכנסו אצל אבני שיש טהור, הזהרו שלא תאמרו: 'מים מים'. משום דכתיב:  "דבר שקרים לא יכון לנגד עיני". בן עזאי הציץ ומת, ועליו הכתוב אומר:  "יקר בעיני ה' המותה לחסידיו". בן זומא הציץ ונפגע, עליו הכתוב אומר:  "דבש מצאת, אכל דיך, פן תשבענו והקאתו". אחר, קצץ בנטיעות. רבי עקיבא [נכנס בשלום ו]יצא בשלום. שאלו את בן זומא: מהו לסרוסי כלבא? אמר להם:  "ובארצכם לא תעשו". כל שבארצכם לא תעשו. שאלו את בן זומא: בתולה שעברה, מהו [לכהן גדול]? מי חישינן להא דשמואל, דאמר שמואל: יכולני לבעל כמה  [בעילות] בלא דם? או דילמא, דשמואל לא שכיח? אמר להו: דשמואל לא שכיח, וחישינן, שמא באמבטי עברה. והא אמר שמואל: כל שכבת זרע שאינו יורה כחץ, אינו מזריע?  מעיקרא נמי, יורה כחץ הואי!
יב תנו רבנן: מעשה ברבי יהושע בן חנניה, שהיה עומד על גב מעלה בהר הבית וראהו בן זומא ולא עמד מפניו. אמר לו: מאין ולאין בן זומא? אמר ליה: צופה הייתי בין מים העליונים למים התחתונים, ואין בין זה לזה, אלא שלש אצבעות בלבד, שנאמר:  "ורוח אלהים מרחפת על פני המים", כיונה  שמרחפת על בניה  ואינה נוגעת. אמר להם רבי יהושע לתלמידיו: עדין בן זומא מבחוץ. מכדי, "ורוח אלהים" וגו',  [אימת הוי?] ביום ראשון, והבדלה, ביום שני הוא דהוה! שנאמר:  "ויהי מבדיל בין מים למים". וכמה? אמר  [רבי אחא] בר יעקב: כמלא נימא. ורבנן אמרי: כגודא דגמלא. מר זוטרא ואי תימא רב  [אסי] אמר: כתרי גלימי, דפריסי אהדדי, ואמרי לה: כתרי כסי, דסחיפי אהדדי. אחר, קצץ בנטיעות, עליו הכתוב אומר:  "אל תתן את פיך לחטיא את בשרך". מאי היא? חזא מטטרון, דאתיהיבא ליה רשותא  למיתב ולמיכתב זכותא דישראל. אמר: גמירי, דאין למעלה,  לא ישיבה  ולא תחרות ולא ערף ולא עפוי, שמא, חס־ושלום שתי רשיות  [הן]? מיד, אפקוה למטטרון ומחיוה שתין פולסי דנורא. אמרו ליה: מאי טעמא כי חזיתיה, לא קמת מקמיה? אתיהיבא ליה רשותא לממחק זכותא דאחר. יצתה בת־קול ואמרה:  "שובו בנים שובבים, חוץ מאחר".  אמר: הואיל ואטרידו ליה לההוא גברא מההוא עלמא, ליפוק וליהני בהאי עלמא. נפק אחר לתרבות רעה. אשכח זונה תבעה, אמרה ליה: לאו אלישע בן אבויה אתה?  עקר פוגלא ממשרא בשבת, ויהב לה. אמרה: 'אחר' הוא! שאל אחר את רבי מאיר לאחר שיצא לתרבות רעה, [אמר ליה]: מאי דכתיב:  "גם את זה לעמת זה עשה האלהים"? אמר ליה: כל מה שברא הקדוש ברוך הוא,  ברא כנגדו. ברא הרים, ברא גבעות. ברא ימים, ברא נהרות. אמר ליה: רבי עקיבא רבך לא כך אמר, אלא: ברא צדיקים, ברא רשעים. ברא גן־עדן, ברא גיהנם. כל אחד ואחד יש לו שני חלקים, אחד בגן־עדן ואחד בגיהנם. זכה צדיק, נטל חלקו וחלק חברו בגן עדן. נתחיב רשע, נטל חלקו וחלק חברו בגיהנם. אמר רב משרשיא: מאי קרא? גבי צדיקים כתיב:  "לכן בארצם משנה יירשו". גבי רשעים כתיב:  "ומשנה שברון שברם".
יג שאל אחר את רבי מאיר לאחר שיצא לתרבות רעה: מאי דכתיב:  "לא יערכנה זהב, וזכוכית, ותמורתה כלי פז"? אמר ליה: אלו דברי תורה, שקשים לקנותן ככלי זהב וכלי פז, ונוחין לאבדן ככלי זכוכית. אמר לו:  רבי עקיבא רבך, לא כן אמר, אלא: מה כלי זהב וכלי זכוכית,  אף על פי שנשתברו יש להם תקנה. כך תלמיד חכם, [אף על פי] שסרח, יש לו תקנה. אמר לו: אף אתה חזר בך. אמר לו:  כבר שמעתי מאחורי הפרגוד: "שובו בנים שובבים חוץ מאחר". 
תנו רבנן: מעשה באחר שהיה רוכב על הסוס בשבת, והיה רבי מאיר מהלך אחריו ללמד תורה מפיו, , אמר לו: מאיר, חזר בך, שכבר שערתי בעקבי הסוס, עד כאן תחום שבת. אמר לו: ואף אתה חזר בך. אמר לו: והלא [כבר אמרתי לך, שכבר] שמעתי מאחורי הפרגוד: "שובו בנים שובבים, חוץ מאחר". תקפיה ועיליה בי מדרשא. אמר לו לינוקא: פסק לי פסוקיך: אמר ליה:  "אין שלום אמר ה' לרשעים". עיליה לבי כנישתא אחריתי, אמר ליה לינוקא:  פסק לי פסוקיך: אמר ליה:  "כי אם תכבסי בנתר, ותרבי לך ברית, נכתם עונך לפני". עיליה לבי כנישתא אחריתי, אמר ליה לינוקא: פסק לי פסוקיך: אמר ליה:  "ואת שדוד מה תעשי, כי תלבשי שני, וכי תעדי עדי זהב, כי תקרעי בפוך עיניך, לשוא תתיפי".  *)) ועיליה בתליסר בי מדרשא, פסקו ליה כי האי גונא, לבישותא. ינוקא דסוף תליסר אמר ליה:  "ולרשע אמר אלהים: מה לך לספר חקי", ההוא ינוקא הוה מגמגם בלישניה, אישתמע כמאן דקאמר: "ולאלישע אמר אלהים", שקל סכינא וקרעיה ושדריה לתליסר בי מדרשא. איכא דאמרי, אמר: אי הוה סכינא בהדאי, קרעתיה. 
כי נח נפשיה דאחר, אמרי: לא מידן לדיניה, ולא לעלמא דאתי ליתי. לא מידן לדיניה, משום דעסק בתורה. ולא לעלמא דאתי ליתי, משום דחטא. אמר רבי מאיר: מוטב דלידיניה, וליתי לעלמא דאתי. מתי אמות ואעלה עשן מקברו. כי נח נפשיה דרבי מאיר סליק קוטרא מקבריה דאחר. אמר רבי יוחנן: גבורתא למיקלייה רביה?  חד הוה ביננא ולא מצי לאצוליה? אי נקיטנא  בידי, מאן מירמי ליה מינאי? מתי אמות ואכבה עשן מקברו. כי נח נפשיה דרבי יוחנן, פסק קוטרא מקבריה דאחר. פתח עליה ההוא ספדנא: אפלו שומר הפתח לא עמד לפניך, רבנו. בתו של אחר אתיא לקמיה דרבי, אמרה ליה: רבי פרנסני. אמר לה: בתו של מי את? אמרה: בתו של 'אחר' אני. אמר [לה]: עדיין יש מזרעו בעולם? והכתיב:  "לא נין ולא נכד בעמו"? אמרה לו:  זכר תורתו ואל תזכר למעשיו. [מיד] ירדה אש מן השמים, וסכסכה ספסלו של רבי. בכה רבי ואמר: למתגנין בתורה כך, למשתבחין בה, על אחת כמה וכמה! ורבי מאיר, היכי גמר תורה מפומיה דאחר? והא אמר רבה בר בר חנה, אמר רבי יוחנן: מאי דכתיב:  "כי שפתי כהן ישמרו דעת, ותורה יבקשו מפיהו, כי מלאך ה' צבאות הוא", אם דומה הרב למלאך ה' צבאות, יבקשו תורה מפיהו. ואם לאו, אל יבקשו תורה מפיהו. אמר ריש לקיש: רבי מאיר קרא אשכח ודרש:  "הט אזנך, ושמע דברי חכמים, ולבך תשית לדעתי". 'לדעתם' לא נאמר, אלא 'לדעתי'. רבי  חנינא אמר: מהכא:  "שמעי בת, וראי והטי אזנך, ושכחי עמך ובית אביך" וגו'. קשו קראי אהדדי? לא קשיא, הא, בגדול, הא, בקטן. כי אתא רב דימי, אמר: אמרי במערבא: רבי מאיר אשכח תוחלא, אכל גוה, ושדא שיחלא לברא. אשכחיה רבה בר רב שילא לאליהו, אמר ליה: מאי קעביד קודשא בריך הוא? אמר ליה: קאמר שמעתא מפומיהו דכולהו רבנן, ומפומיה דרבי מאיר לא קאמר. אמר ליה: אמאי? [משום] דקא גמר שמעתא מפומיה דאחר. אמר: ומאי נפקא מינה? רבי מאיר, רמון מצא, תוכו אכל, קלפתו זרק. אמר ליה: השתא קאמר: מאיר בני כך הוא אומר: בזמן שאדם מצטער, שכינה מה לשון אומרת? "קלני מראשי, קלני מזרועי". אם כך הקדוש ברוך הוא מצטער על דמן של רשעים,  קל־וחמר על דמן של צדיקים שנשפך:
יד אשכחיה שמואל לרב יהודה, דתלי וקאי אעיברא דדשא, וקא בכי. אמר ליה: שיננא, אמאי קא בכית? אמר ליה: מי זוטר מאי דכתיב בהו ברבנן:  "איה ספר? איה שקל? איה ספר את המגדלים"? 'איה סופר', שהיו סופרים לכל אותיות שבתורה. 'איה שוקל', שהיו שוקלים כל קלים וחמורים שבתורה. 'איה סופר את המגדלים', שהיו שונים שלש מאות הלכות במגדל הפורח באויר. ואמר רב אמי: שלש מאות בעיי בעו דואג ואחיתפל במגדל הפורח באויר, ותנן: שלשה מלכים וארבעה הדיוטות אין להם חלק לעולם הבא. אנן מה תיהוי עלן? אמר ליה: שיננא, טינא היתה בלבם! אחר, מאי? זמר יוני לא פסק מפומיה. אמרו עליו על אחר: שבשעה שהיה עומד מבית המדרש, הרבה ספרי מינין נושרין לו מחיקו. שאל נימוס הגרדי את רבי מאיר: כל עמר דנחית ליורה, סליק? אמר ליה: כל מאן דהוה נקי אגב אמיה, סליק, כל דלא הוה נקי אגב אמיה, לא סליק. רבי עקיבא עלה בשלום וירד בשלום, ועליו הכתוב אומר:  "משכני אחריך נרוצה". ואף רבי עקיבא, בקשו מלאכי השרת לדחפו, אמר להם הקדוש ברוך הוא:  הניחו לו לזקן זה, שראוי להשתמש בכבודי. מאי דרש? 
אמר רבה בר בר חנה, אמר רבי יוחנן:  "ואתה מרבבת קדש", אות הוא ברבבה שלו. רבי אבהו אמר:  "דגול מרבבה", דגמא הוא ברבבה שלו. וריש לקיש אמר מהכא:  "ה' צבאות שמו",  [אדון] הוא בצבא שלו. ורבי חיא בר אבא, אמר רבי יוחנן מהכא:  "לא ברוח ה', ואחר הרוח רעש, לא ברעש ה', ואחר הרעש אש, לא באש ה', ואחר האש קול דממה דקה, [והנה ה' עבר"]. תנו רבנן: ששה דברים נאמרו בשדים; שלשה כמלאכי השרת, ושלשה כבני אדם. שלשה כמלאכי השרת; שיש להם כנפים  [כמלאכי השרת], ושטין מסוף העולם ועד סופו כמלאכי השרת, ויודעין העתיד להיות כמלאכי השרת. 'יודעין' סלקא דעתך? אלא שומעין מאחורי הפרגוד כמלאכי השרת. שלשה כבני אדם; אוכלים ושותים כבני אדם, ופרים ורבים כבני אדם, ומתים כבני אדם. וששה דברים נאמרו בבני אדם; שלשה כמלאכי השרת ושלשה כבהמה. שלשה כמלאכי השרת; יש בהם דעת כמלאכי השרת, והולכין בקומה זקופה כמלאכי השרת, ומספרים בלשון קדש כמלאכי השרת. שלשה כבהמה; אוכלין ושותין, ופרין ורבין, ומוציאין רעי כבהמה:
פסקא. כל המסתכל בארבע דברים וכו'. בשלמא: מה למעלה, מה למטה, ומה לאחור, לחיי. אלא  לפנים, מה דהוה הוה?! רבי יוחנן ורבי אלעזר, דאמרי תרויהו: למה הדבר דומה? למלך שאמר לעבדיו: לכו ובנו לי פלטרין גדולים על אשפה. הלכו ובנו לו, ואין רצונו של מלך שיזכירו לו שם אשפה: [פסקא]. כל שלא חס על כבוד קונו וכו'. מאי היא? רבי אבא אמר: זה המסתכל בקשת, דכתיב:  "כמראה הקשת אשר יהיה בענן" וגו'. רב יוסף אמר: זה העובר עברה בסתר.  "כמראה הקשת אשר יהיה בענן ביום הגשם, כן מראה הנגה סביב, הוא מראה דמות כבוד ה', ואראה, ואפל על פני, ואשמע קול מדבר". ליטי עלה במערבא, משום דמיחזי כמינות, אלא לימא: "ברוך זוכר הברית". הרואה את הקשת, צריך לברך. מאי מברך? "ברוך זוכר הברית". רבי ישמעאל בנו של רבי יוחנן בן ברוקא אומר: "ברוך זוכר הברית, ונאמן בבריתו, וקים במאמרו". דרש רבא: מאי דכתיב:  "אל גנת אגוז ירדתי, לראות באבי הנחל", למה נמשלו דברי תורה לאגוז? לומר לך: מה אגוז, אף על פי שמלכלך בטיט ובצואה, אין מה שבתוכו נמאס, אף תלמיד חכם, אף על פי שסרח, אין תורתו נמאסת).
אמר רב יצחק: כל העובר עברה בסתר, כאלו דוחק רגלי השכינה, שנאמר:  "כה אמר ה': השמים כסאי" וגו'. איני! והא  [אמר] רבי אלעאי הזקן:  אם רואה אדם שיצרו מתגבר עליו,  ילך למקום שאין מכירין אותו, וילבש שחורים, ויתכסה שחורים, ויעשה מה שלבו חפץ, ואל יחלל שם שמים בפרהסיא. לא קשיא, הא, דמצי כייף ליצריה, הא, דלא מצי כייף ליצריה.  "ואתם בית ישראל, כה אמר ה': איש גלוליו לכו עבדו, ואחר אם אינכם שמעים אלי, ואת שם קדשי לא תחללו". אמר רבי אלעאי: אם רואה אדם שיצרו מתגבר עליו וכו'). דרש רבי יהודה בר נחמני מתרגמניה דריש לקיש: כל המסתכל בשלשה דברים עיניו כהות; בקשת, ובנשיא, ובכהנים. 'בקשת', דכתיב:  "כמראה הקשת אשר יהיה בענן וגו'. [הוא מראה"]. 'בנשיא', דכתיב:  "ונתת מהודך עליו". 'בכהנים', בזמן שבית המקדש קים, בשעה שעולין לדוכן ומברכין את העם בשם המפרש. דרש רב יהודה בר נחמני מתרגמניה דריש לקיש: מאי דכתיב:  "אל תאמינו ברע, אל תבטחו באלוף". אם יאמר לך יצר־הרע: חטא, והקדוש ברוך הוא מוחל לך, אל תאמן בו, שנאמר: "אל תאמינו ברע". ואין 'רע' אלא יצר הרע, שנאמר:  "כי יצר לב האדם רע מנעריו". "אל תבטחו באלוף", אין 'אלוף' אלא הקדוש ברוך הוא, שנאמר:  "אלוף נעורי אתה". שמא יאמר אדם: מי מעיד בי? אבני ביתו של אדם וקורות ביתו  של אדם מעידין בו, שנאמר:  "כי אבן מקיר תזעק, וכפיס מעץ יעננה".  [רבי זריקא] אומר: שני מלאכי השרת המלוין  [אותו] מעידין בו, שנאמר:  "כי מלאכיו יצוה לך"  [וחכמים אומרים]: נשמתו של אדם מעידה בו, שנאמר:  "משכבת חיקך שמר פתחי פיך". איזהו דבר ששרוי בחיקו של אדם? הוי אומר זו נשמה.  [ויש אומרים]: אבריו של אדם מעידין בו, שנאמר:  "ואתם עדי! נאם ה', ואני אל":
טו תנו רבנן: אמר יהודה בן טבאי: אראה בנחמה, אם לא הרגתי עד זומם, להוציא מלבן של צדוקים, שהיו אומרים: אין העדים זוממים נהרגין, עד שיהרג הנדון. אמר [לו] שמעון בן שטח: אראה בנחמה, אם לא שפכת דם נקי, שהרי אמרו חכמים: אין העדים זוממים נהרגין עד שיזומו שניהם, ואין לוקין עד שיזומו שניהם, ואין משלמין ממון עד שיזומו שניהם. מיד קבל עליו יהודה בן טבאי שאינו מורה הלכה, אלא בפני שמעון בן שטח.  כל ימיו של יהודה בן טבאי היה משתטח על קברו של אותו הרוג, והיה קולו נשמע, סבורין העם לומר: קולו של  [הרוג] הוא, אמר להם: קולי הוא, תדעו, שלמחר הוא מת, ואין קולו נשמע! אמר ליה רב אחא בריה דרבא לרב אשי: ממאי? דילמא פיוסיה פיסיה? או בדינא תבעיה?
[פסקא]. יצא מנחם ונכנס שמאי וכו'. להיכן יצא? אביי אמר: יצא לתרבות רעה. רבא אמר: יצא לעבודת המלך. תניא נמי הכי: יצא מנחם לעבודת המלך, ויצאו עמו שמונים זוגות תלמידים לבושים סיריקון.
אמר רבי יוסי: סח לי אבא אלעזר: פעם אחת היה לנו עגל של זבחי שלמים, והבאנוהו לעזרת נשים,  [וסמכו עליו נשים], לא מפני שסמיכה בנשים, אלא כדי לעשות נחת רוח לנשים:
טז משנה. עצרת שחל להיות בערב שבת, בית שמאי אומרים: יום טבוח, אחר השבת. ובית הלל אומרים: אין  יום טבוח [אחר השבת]. ומודים, בעצרת שחל להיות בשבת, שיום טבוח, אחר השבת. אין כהן גדול מתלבש בכליו, ומתרין בהספד ובתענית, שלא לקים את דברי האומרים: עצרת אחר השבת: גמרא. ורמינהו: מעשה ומת  [אלכסא] בלוד, ובאו כל ישראל לספדו, ולא הניחן רבי טרפון, מפני שיום־טוב של עצרת היה. יום־טוב, סלקא דעתך? אי יום־טוב, אינהו מי קא אתו? אלא אימא: יום טבוח היה. לא קשיא, כאן, ביום־טוב שחל להיות בשבת, כאן, ביום־טוב שחל להיות אחר השבת.
מעשה באשה אחת שבאת לפני רבי ישמעאל, ואמרה לו: רבי, בגד זה ארגתיו בטהרה, ולא היה בלבי לשמרו בטהרה, ומתוך בדיקות שהיה בודקה רבי ישמעאל, אמרה לו: רבי, נדה משכה עמי בחבל. אמר רבי ישמעאל: כמה גדולים דברי חכמים, שהיו אומרים: בלבו לשמרו, טהור! אין בלבו לשמרו, טמא! שוב מעשה באשה וכו' כזה: