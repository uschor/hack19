 חמשה אין להם סליחה המרבה  לחטוא. והחוטא  ע״מ לשוב. וכל שיש בידו חלול השם  ואלמלא כן היו מוסרין לו מפתחות ויודע במה נבראו שמים וארץ. . תשובת רשעים מעכבת וגזר דינם מחותם. ושלות רשעים סופה רעה. והרשות קוברת את בעליה. תשובה תולה ויום הכפורים מכפר. תשובה מכפרת עד יום המיתה. ויום המיתה  [ממרק]. משלמין לרשעים ומקיפין לצדיקים. משלמין לרשעים [בעוה״ז] בבני אדם שעשו את התורה בעין רעה ולא נמצא בהם דבר טוב מעולם. ומקיפין לצדיקים בבני אדם שעשו את התורה בעין יפה ולא נמצא בהם דבר רע נותנין לאלו ואלו קמעה והשאר מונה להם  כי בצלם אלהים עשה את האדם. חביבין ישראל שנקראו בנים למקום שנא׳  בנים אתם ליי' אלהיכם. חביבין ישראל שניתן להם כלי חמדה שבו נברא העולם שנא׳  כי לקח טוב נתתי לכם תורתי אל תעזובו). ר״א בר צדוק אומר למה הצדיקים דומים בעולם הזה לאילן שעומד במקום טהרה  וסוכה יוצא ממנו למקום טמא מה הם אומרים קוצו  סוכה זו מן האילן ויהיה כולו טהור כדרכו. למה רשעים דומים בעוה״ז לאילן שעומד במקום טמא וסוכה יוצא ממנו למקום טהור מה הן אומרים קוצו  סוכה זו מן האילן ויהא האילן כולו כדרכו טמא:
 ששה שמות נקרא האריה. אריה כפיר לביא ליש שחל שחץ:
ששה שמות נקרא נחש. [נחש]. שרף. תנין. צפעוני. אפעה. עכשוב:
ששה שמות נקרא שלמה. ידידיה. קהלת. בן יקה. אגור. למואל: 