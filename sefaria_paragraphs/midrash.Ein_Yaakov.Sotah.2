סוטה פרק ב - משנה. היה מביא את מנחתה בתוך כפיפה מצרית ונותנה על ידיה, כדי ליגעה וכו'. גמרא. תניא, אבא חנין אומר משום רבי אליעזר: וכל כך למה? כדי ליגעה, כדי שתחזר בה. אם ככה חסה התורה על עוברי רצונו, קל־וחמר, על עושי רצונו.
תניא, אמר רבי שמעון: בדין הוא, שתהא מנחת חוטא טעונה שמן ולבונה, שלא יהא חוטא נשכר, ומפני מה אינה טעונה? שלא יהא קרבנו מהדר. ובדין הוא. שתהא חטאת חלב טעונה נסכים, שלא יהא חוטא נשכר, ומפני מה אינה טעונה? שלא יהא קרבנו מהדר. אבל חטאתו של מצרע ואשמו טעונין נסכין, לפי שאין באין על חטא.
פסקא. רבן גמליאל אומר: כשם שמעשיה מעשה בהמה, כך קרבנה מאכל בהמה. תניא, אמר להם רבן גמליאל לחכמים: סופרים, הניחו לי ואדרשנה כמין חמר. דשמעיה לרבי מאיר דקאמר: "היא האכילתו מכל מעדני עולם, לפיכך קרבנה מאכל בהמה". אמר ליה: התינח עשירה, עניה מאי איכא למימר? אלא כשם שמעשיה מעשה בהמה, כך קרבנה מאכל בהמה.
תנו רבנן: שלשה, צריכין שיראו; עפר סוטה ואפר פרה ורק יבמה. משום רבי ישמעאל אמרו: אף דם צפור. 
נו דרש רבי עקיבא: איש ואשה שזכו, שכינה ביניהם, לא זכו, אש אוכלתן. אמר רבא: ודאשה, עדיפא מדאיש. מאי טעמא? האי מצריף והאי לא מצריף. אמר רבא: מפני מה אמרה תורה: הבא עפר לסוטה? שאם זכתה, הויין לה בנים כאברהם אבינו, דכתיב ביה:  "ואנכי עפר ואפר". לא זכתה, תחזר לעפרה.
נז דרש רבא: בשכר שאמר אברהם אבינו:  "ואנכי עפר ואפר", זכו בניו לשתי מצוות; לאפר פרה ולעפר סוטה. והא איכא נמי עפר כסוי הדם? התם, הכשר מצוה איכא, הנאה ליכא. דרש רבא: בשכר שאמר אברהם אבינו:  "אם מחוט ועד שרוך נעל", זכו בניו לשתי מצוות; לרצועה של תפלין ולתכלת של ציצית. בשלמא רצועה של תפלין, דכתיב:  "וראו כל עמי הארץ כי שם ה' נקרא עליך, ויראו ממך", ותניא, רבי אליעזר הגדול אומר: אלו תפלין שבראש, אלא חוט של תכלת מאי היא? דתניא, היה רבי מאיר אומר: מה נשתנה תכלת מכל מיני צבעונים? מפני שתכלת דומה לים וים דומה לרקיע ורקיע דומה לכסא הכבוד, שנאמר:  "ויראו את אלהי ישראל, ותחת רגליו כמעשה לבנת הספיר וכעצם השמים לטהר". וכתיב:  "כמראה אבן ספיר דמות כסא".