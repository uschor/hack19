  מהו ה' צבאות הוא מלך הכבוד . שהוא חולק מכבודו ליראיו ככבודו, כיצד הוא נקרא אלהים, וקרא למשה אלהים, שנאמר ראה נתתיך אלהים לפרעה , הוא מחיה מתים וחלק מכבודו לאליהו והחיה את המת, שנאמר ויאמר אליהו ראי חי בנך , שהקב"ה חולק מכבודו ליראיו למלך המשיח מלביש לבושו, שנאמר הוד והדר תשוה עליו . שנו רבותינו מלך בשר ודם אין רוכבין על סוסו, ואין לובשין לבושו, ואין משתמשין בכתבו, ואין יושבין על כסאו, ובכולם חלק הקב"ה ליראיו ונתן להם, מנין שנאמר ה' בסופה ובשערה דרכו , ונתנה לאליהו, שנאמר ויל  בסערה השמים , ואין לובשין לבוש, מה כתיב הוד והדר לבשת , ובמלך המשיח כתיב, הוד והדר תשוה עליו , ואין משתמשין בכתרו, מה כתיב במשה, ומשה לא ידע כי קרן עור פניו , ואין יושבין על כסאו, וכתיב וישב שלמה על כסא ה' למלך , ואין משתמשין בשרביטו, ונתנו למשה, שנאמר ואת המטה הזה תקח בידך וגו' , מה הקב"ה כתיב בו, עלה אלהים בתרועה ה' בקול שופר , אמר הקב"ה למשה מלך עשיתיך, שנאמר ויהי בישרון מלך , מה המלך כשהוא יוצא תוקעין לפניו, אף אתה כשאתה יוצא יהי תוקעין לפניך, עשה לך שתי חצוצרות כסף.