איש על דגלו באותות. זה שאמר הכתוב: מי זאת הנשקפה כמו שחר, יפה כלבנה . קדושים וגדולים היו ישראל בדגליהם, וכל אמות העולם היו מסתכלין בהן ותמיהין ואומרים: מי זאת הנשקפה כמו שחר. אמרו להם אמות העולם, שובי שובי השולמית . מהו שובי שובי השולמית. הדבקי לנו ובאי לך אצלנו, ואנו עושין אתכם שלטונים ודכסין והגמונים. שובי שובי ונחזה בך , אין ונחזה אלא שררה. שכן יתרו אמר למשה, ואתה תחזה מכל העם . וישראל אומרים להם, מה תחזו בשולמית . ומה גדלה אתם נותנין לנו. שמא כמחולת המחנים . שמא אתם יכולין לתן לנו כגדלה שנתן לנו אלהינו במדבר בדגל מחנה יהודה, דגל מחנה ראובן, דגל מחנה אפרים, דגל מחנה דן, יכולים אתם לעשות כך לנו. מה תחזו בשולמית, שמא כמחולת המחנים. ועוד כשאנו חוטאים והוא מוחל לנו, שנאמר: והיה מחניך קדוש . כך אף בלעם הביט בהם ויצא עינו כנגדם, ולא היה יכל ליגע בהם, שנאמר: וישא בלעם את עיניו וירא את ישראל שוכן לשבטיו ותהי עליו רוח אלהים . שוכן לשבטיו, אלו הדגלים. התחיל לומר, מי יוכל ליגע באלו בני אדם שהן בכורים ואבותם בכורים. שנאמר: את ישראל שוכן לשבטיו. מכאן למדנו, שהיו הדגלים גדלה וכבוד. הוי אומר, איש על דגלו באותות.