והאיש אשר יעשה בזדון. ולא שמע מפי בית דין מורה.

אשר יעשה. על מעשה הוא חייב ואינו חייב על הוראה.

בזדון. על הזדון הוא חייב ואינו חייב על השוגג.

לבלתי שמוע אל הכהן. ולא שומע מפי שומע.

אל הכהן העומד לשרת. מגיד הכתוב  שאין שירות כשר אלא מעומד. הא אם ישב ועבד, עבודתו פסולה.

או אל השופט. זה שאמרנו, "אף על פי שאין בו כהנים ולוים כשר".

ומת האיש.  סתם מיתה האמורה בתורה, בחנק.

ההוא. לא אנוס ולא שוגג ולא מוטעה.

ובערת הרע מישראל. בער עושה הרעות מישראל.
