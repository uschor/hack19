שבת פרק יט רבי אליעזר דמילה - צה משנה. רבי אליעזר אומר: אם לא הביא כלי מערב שבת, מביאו בשבת מגלה, ובסכנה מכסהו על פי עדים.
אמר רבי יצחק: עיר אחת היתה בארץ ישראל, שהיו עושים כרבי אליעזר, והיו מתים בזמנם. ולא עוד, אלא שפעם אחת גזרה מלכות רומי שמד על ישראל ועל המילה. ועל אותה העיר לא גזרה. תניא, רבן שמעון בן גמליאל אומר: כל מצוה שקבלו  עליהם בשמחה, כגון מילה, דכתיב:  "שש אנכי על אמרתך" וגו', עדין עושין אותה בשמחה. וכל מצוה שקבלו עליהם בקטטה, כגון עריות, דכתיב:  "וישמע משה את העם בכה למשפחתיו", על עסקי משפחתיו, עדין עושין אותה בקטטה. דליכא כתובה, דלא רמו בה תיגרא.
צו תניא, רבי שמעון בן אלעזר אומר: כל מצוה שמסרו ישראל עצמן עליה למיתה בשעת השמד, כגון: עבודה זרה [ומילה], עדין היא מחזקת בידם, וכל מצוה שלא מסרו ישראל עצמן עליה למיתה, כגון: תפלין, עדין היא מרפה בידם. דאמר רבי ינאי: תפלין צריכין גוף נקי, כאלישע בעל כנפים.  [מאי היא? אמר אביי]: שלא יפיח בהם. רבא אמר: שלא יישן בהם. ואמאי קרו ליה: 'אלישע בעל כנפים'? שפעם אחת גזרה מלכות רומי שמד על ישראל, שכל המניח תפלין על ראשו, יקרו את מוחו. והיה אלישע מניח תפלין, ויצא לשוק. וראהו קסדור אחד, ורץ מלפניו ורץ אחריו. כיון שהגיע אצלו, נטלן מראשו ואחזן בידו. אמר ליה: מה בידך? אמר לו: כנפי יונה. פשט את ידו, ונמצאו בה כנפי יונה, לפיכך היו קורין אותו:  "בעל כנפים". מאי שנא, "כנפי יונה" דאמר לו, ולא אמר לו שאר עופות? משום דדמיא כנסת ישראל ליונה, שנאמר:  "כנפי יונה נחפה בכסף, ואברותיה בירקרק חרוץ". מה יונה זו, כנפיה מגינות עליה, אף ישראל, מצוות מגינות עליהם.
צז תניא:  "זה אלי ואנוהו", התנאה לפניו במצוות; עשה לפניו סכה נאה, ולולב נאה, ושופר נאה, ציצית נאה, ספר תורה נאה, וכתב בו לשמו, בדיו נאה, בקולמוס נאה, בלבלר אמן, וכורכו בשיראין נאין. אבא שאול אומר: "ואנוהו", הוי דומה לו; מה הוא חנון ורחום, אף אתה, היה חנון ורחום.
אמר אביי: אמרה לי אם: אספלניתא דכולהו כיבי, שב מינאי תרבא וחד קירא. רבא אמר: קירא וקלבא [רישינא]. דרשה רבא במחוזא, קרעינהו בני מנימין אסיא למניהו. אמר להו: שבקי לכו חדא, דאמר שמואל: האי מאן דמשי אפיה ולא נגיבי טובא, נקטרי ליה חספניתא. מאי תקנתיה? לימשי טובא במיא דסילקא.
צח תניא: אין טורפין יין ושמן לחולה בשבת. אמר רבי שמעון בן אלעזר משום רבי מאיר: אף טורפין יין ושמן. אמר רבי שמעון בן אלעזר: פעם אחת, חש רבי מאיר במעיו, ובקשנו לטרף לו יין ושמן ולא הניחנו. אמרנו לו: דבריך יבטלו בחייך? אמר לנו: אף על פי שאני אומר כך, וחברי אומרים כך, מימי לא מלאני לבי, לעבר על דברי חברי. הוא ניהו דאחמיר אנפשיה, אבל לכולי עלמא, שרי.
[פסקא. אין עושין לה חלוק וכו'. אמר אביי: אמרה לי אם: האי חלוק דינוקא, לפניה לסיטרא לעילאי, דילמא מידביק גרדא מיניה, ואתי לידי כרות שפכה. אימיה דאביי עבדה כסתתא לפלגא. אמר אביי: האי ינוקא דלית ליה חלוק, לייתי בליתא דאית ליה שיפתא, וליכרכיה לשיפתא לתתאי, ועייף ליה לעילאי. ואמר אביי: אמרה לי אם: האי ינוקא דלא ידיע מפקתיה, לשיפיה מישחא, ולוקמוה להדי יומא, והיכא דזיג, לקרעיתיה בשערתא שתי וערב. אבל בכלי מתכות לא, משום דזריף]. ואמר אביי: אמרה לי אם: האי ינוקא דלא מייץ, מיקר הוא דקר פומיה, מאי תקנתיה? ליתי כסא גומרי, ולינקטיה ליה להדי פומיהף דחיים פומיה ומייץ. ואמר אביי: אמרה לי אם: האי ינוקא דלא מינשתים, לינפפיה בנפוותא ומנשתים. ואמר אביי: [אמרה לי אם]: האי ינוקא דלא מעוי, ליתו שליתא דאימיה, ולשרקיה עלויה ומעוי. ואמר אביי: אמרה לי אם: האי ינוקא דקטין, ליתו לשליתא דאימיה, ולשרקיה עלויה מקוטנא לאולמא. ואי אלים, מאולמא לקוטנא.
ואמר אביי: אמרה לי אם: האי ינוקא דסומק, דאכתי לא איבלע ביה דמא, ליתרחו ליה עד דאיבלע ביה דמא, [ולימהליה]. דירוק, דאכתי לא נפל ביה דמא, ליתרחו עד דנפל ביה דמא, ולימהליה. דתניא: אמר רבי נתן: פעם אחת הלכתי לכרכי הים, ובאתה אשה אחת לפני, שמלה בנה ראשון ומת, שני ומת, שלישי הביאתו לפני, ראיתיו שהוא אדם. אמרתי לה: המתיני לו עד שיבלע בו דמו, המתינה לו עד שנבלע בו דמו, ומלה אותו וחיה. והיו קורין אותו "נתן הבבלי" על שמי. שוב פעם אחת הלכתי למדינת קפודקיא, ובאתה אשה אחת לפני, שמלה בנה ראשון ומת, שני ומת, שלישי הביאתו לפני, ראיתיו שהוא ירק. הצצתי בו ולא ראיתי בו דם ברית. אמרתי לה: המתיני לו עד שיפל דמו, והמתינה לו ומלה אותו וחיה, והיו קורין אותו "נתן הבבלי" על שמי.
אמר רבי שמעון בן אלעזר: לא נחלקו בית שמאי ובית הלל על נולד כשהוא מהול, שצריך להטיף ממנו דם ברית, מפני שערלה כבושה היא. על מה נחלקו? על  [גר] שנתגיר כשהוא מהול, שבית שמאי אומרים: צריך להטיף ממנו דם ברית, ובית הלל אומרים: אינו צריך להטיף ממנו דם ברית.
המל את הגרים אומר: "ברוך אתה ה' אלהינו מלך העולם אשר קדשנו במצותיו וצונו על המילה". והמברך אומר: "אשר קדשנו במצותיו וצונו למול את הגרים ולהטיף מהם דם ברית, שאלמלא דם ברית, לא נתקימו שמים וארץ, שנאמר:  אם לא בריתי יומם ולילה, חקות שמים וארץ לא שמתי, ברוך אתה ה', כורת הברית". המל את העבדים אומר: "אשר קדשנו במצותיו וצונו על המילה". והמברך אומר: "אשר קדשנו במצותיו וצונו למול את העבדים, ולהטיף מהם דם ברית. שאלמלא דם ברית, חקות שמים וארץ לא נתקימו, שנאמר: אם לא בריתי יומם ולילה חקות שמים וארץ לא שמתי, ברוך אתה ה', כורת הברית".