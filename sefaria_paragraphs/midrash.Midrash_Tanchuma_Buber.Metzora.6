, ראה מה כתיב במרים, ותדבר מרים ואהרן במשה , לפיכך ויפן אהרן אל מרים והנה  מצורעת כשלג , מה כתיב שם, זכור את אשר עשה ה' אלהיך למרים , ומה דברה במשה, אמרה נטל משה אשה, והוא בטל מפריה ורביה, מה עשה להן הקב"ה, נגלה עליהן, והיו צריכין טבילה, שנאמר ויאמר ה' פתאום אל משה ואל אהרן ואל מרים , מהו פתאום, שנגלה אליהם והיו צריכין למים פתאום, אמר להם וכך היו צריכין למים, ואני מדבר עמכם, מיד לקתה מרים בצרעת, שנאמר והנה מרים מצורעת כשלג , והלא דברים קל וחומר, ומה מרים שלא דברי כי אם באחיה חביבה שלא בפניו, ולא נתכוונה אלא להחזירו לאשתו, כך, המספר לשון הרע על חבירו על אחת כמה וכמה, מה כתיב למעלה מן הענין השמר בנגע הצרעת , ואף אהרן שהיה כהן גדול נגעה בו ידו של הקב"ה, שנאמר ויחר אף ה' בם , באהרן ובמרים, אלא שאהרן נתרפא מיד, ומרים לאחר  ימים,  ותסגר מרים  שבעת ימים , הוי זאת תהיה תורת המצורע, המוציא רע שמצא רע.