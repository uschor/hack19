רבי שמעון בן יוחי אומר שבוע שבן דוד בא שנה ראשונה מתקיימת והמטרתי על עיר אחת וגו׳ . שניה חצי רעב משתלחין. שלישית רעב גדול ומתים בו אנשים ונשים וטף וחסידים ואנשי מעשה מתמעטים ותורה משתכחת מלומדיה. רביעית שובע ואינו שובע. חמישית שובע גדול אוכלים ושותים ושמחים . בששית קולות. בשביעית מלחמות. במוצאי שביעית בן דוד בא: רבן גמליאל אומר דור שבן דוד בא בית הועד יהיה לזנות. הגליל יחרב. ואנשי הגליל יסובבו מעיר לעיר ולא יחוננו. וחכמת סופרים תסרח. ויראי חטא ימאסו פני הדור כפני הכלב והאמת נעדרת וסר מרע משתולל: רבי נהוראי אומר דור שבן דוד בא. נערים ילבינו זקנים זקנים יעמדו לפני נערים. בת קמה באמה. כלה בחמותה. ואין הבן מתבייש מאמו: ר׳ נחמיה אומר דור שבן דוד בא עזות תרבה והיוקר יעוות. והגפן  תתן פריה. והיין יהיה ביוקר. והמלכות תהפך למינות. ואין תוכחת
א״ר יוסי טבא תלת ווי לחדא דאזלא ולא אתיא.
הוא היה אומר הגרע והבורסקי והבנאי אין מעמידין מהם פרנס על הצבור. ואין מעמידין מהם אפוטרופוס.
הוא היה אומר יושבי כפרים והולכי מדבריות חייהם אינן חיים. וממונם אינן שלהם. ובניהם אינן שלהם.
 ארבע פרוטות אין בהם סימן ברכה . ואלו הם שכר כותבין. שכר מתורגמינן. ושכר הבא ממדינת הים. והנושא אשה לשום כתובה שאין מורישין לבניהם ולבני בניהם.
יש נושא אשה לשום זנות. ויש נושא אשה לשום ממון ויש נושא אשה לשום גדולה. יש נושא אשה לשם שמים: הנושא אשה לשום זנות עליו הכתוב אומר  בה׳ בגדו בי בנים זרים ילדו עתה יאכלם חדש את חלקיהם. חדש נכנס וחדש יוצא וממונן כלה. והנושא אשה לשום גדולה. לסוף שמורידין אותו מגדולתו. והנושא אשה לשם שמים סוף שיוצאין ממנו בנים שמושיעין את ישראל.
הדר אלהים בני אדם. הדר בני אדם כסותן. הדר תורה  חכמה. הדר זקנה שיבה. הדר בחורים יראת חטא. הדר עם הארץ מארה.
 קרא ולא שנה הרי [זה] בור. שנה ולא קרא עם הארץ. קרא ושנה ולא פירש חכם. קרא ושנה ופירש נבון. לא קרא ולא שנה נוח לו שלא נברא.
חכמה ואין יראה בזויה. אין חכמה ואין יראה רשע גמור. חכמה ויראה צדיק גמור: