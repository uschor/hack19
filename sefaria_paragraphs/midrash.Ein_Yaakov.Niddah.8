נדה פרק ח - כג כתיב:  "אשר בשערה ישופני, והרבה פצעי חנם". אמר רבא: איוב בסערה חרף, ובסערה השיבוהו, בסערה חרף, אמר לפניו: רבונו של עולם, שמא רוח סערה עברה לפניך, ונתחלף לך בין 'איוב' ל'אויב'? בסערה השיבוהו:  "ויען ה' את איוב מן הסערה, ויאמר אליו": שוטה שבעולם, הרבה נימין בראתי בראשו של אדם, ולכל נימא ונימא בראתי לה גומא בפני עצמה, שלא יהיו שתים יונקות מגומא אחת, שאלמלא שתים יונקות מגומא אחת, מכחיש מאור עיניו של אדם. גומא בגומא לא נתחלף לי, איוב באויב נתחלף לי?!