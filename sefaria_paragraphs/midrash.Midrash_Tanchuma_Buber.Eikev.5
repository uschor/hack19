כתיב והיה באחרית הימים נכון יהיה הר בית ה' וגו' , זש"ה והיה ראשיתך מצער וגו' , ללמדך שכל המצטער מתחילתו נוח לו בסופו ואין לך שמצטער יותר מאברהם, שהושלך בכבשן האש, וגלה מבית אביו, ורדפו אחריו ששה עשה מלכים, ונתנסה בעשר נסיונות, וקבר את שרה, ולבסוף נחה, ואברהם זקן בא בימים וה' ברך וגו' . יצחק נצטער בנערותו, ויקנאו בו פלשתים, שנאמר] ויאמר אבימלך אל יצחק לך מעמנו כי עצמת ממנו מאד , לסוף בקשו ממנו  ויאמר אליהם יצחק   באתם אלי וגו' . ויעקב נצטער בנערותו, שנאמר רבת צררוני מנעורי יאמר נא ישראל , עד שהוא במעי אמו ביקש עשו להורגו, שנאמר ויתרוצצו הבנים בקרבה וגו' ,  ויאמר עשו בלבו וגו' , וברח ללבן ונצטער בבתו, ואחר כך ביקש לבן להורגו, שנאמר ארמי אובד אבי, יצא מאצלו ופגע בעשו, שנאמר וישא יעקב  עיניו וירא והנה עשו בא וגו' , באתה עליו צרת דינה, וצרת יוסף, ולבסוף נחה,  ויכלכל יוסף את אביו וגו' , הוי והיה ראשיתך מצער וגו'.