נדה פרק ג - אמר רב יהודה, אמר שמואל: המפלת דמות לילית, אמו טמאה לדה, ולד הוא, אלא שיש לו כנפים. תניא נמי הכי, אמר רבי יוסי: מעשה בסימוניא, באחת שהפילה דמות לילית, ובא מעשה לפני חכמים, ואמרו: ולד הוא, אלא שיש לו כנפים.
יב תניא, אבא שאול אומר: קובר מתים הייתי, והייתי מסתכל בעצמות של מתים, השותה יין [חי], עצמותיו שרופים. מזוג, עצמותיו סכויין. כראוי, עצמותיו משוחין. וכל מי ששתיתו מרבה מאכילתו, עצמותיו שרופין. אכילתו מרבה משתיתו, עצמותיו סכויין. כראוי, עצמותיו משוחין. תניא, אבא שאול אומר, ואי תימא רבי יוחנן: קובר מתים הייתי, פעם אחת רצתי אחר צבי, נכנסתי בקולית של מת, ורצתי אחריו שלש פרסאות, וצבי לא הגעתי, וקולית לא כלתה. כשחזרתי לאחורי, אמרו לי: של עוג מלך הבשן היתה. תניא, אבא שאול אומר: קובר מתים הייתי, פעם אחת נפתחה מערה תחתי, ועמדתי בגלגל עיניו של מת עד חטמי, כשחזרתי לאחורי, אמרו לי: עין של אבשלום הוה, ושמא תאמר: אבא שאול ננס הוה, אבא שאול ארך בדורו הוה, ורבי טרפון מגיע לכתפו.  ורבי טרפון ארך בדורו הוה,  ורבי מאיר מגיע לכתפו. ורבי מאיר ארך בדורו הוה, ורבי מגיע לכתפו. ורבי ארך בדורו הוה, ורבי חיא מגיע לכתפו. ורבי חיא ארך בדורו הוה, ורב מגיע לכתפו. רב ארך בדורו הוה, ורב יהודה מגיע לכתפו. ורב יהודה ארך בדורו הוה, ואדא דילא  מגיע לכתפו. ופרשתכינא [דפומבדיתא] קאי ליה לאדא דילא עד  [פלגיה], וכולי עלמא קאי ליה לפרשתכינא עד  [חרציה].
את זו דרש רבי יהושע בן חנניא:  "ויעש ה' אלהים לאדם ולאשתו כתנות עור וילבשם", מלמד שאין הקדוש ברוך הוא עושה עור לאדם אלא אם כן נוצר.
יג אבא שאול אומר: תחלת בריתו של ולד מראשו, ושתי עיניו כשתי טפין של זבוב. תני רבי חיא: מרחקין זה מזה. שני חטמין כשתי טפין של זבוב, תני רבי חיא: ומקרבין זה לזה. ופיו מתוח כחוט השערה, וגויתו כעדשה, ואם היתה נקבה  [נדונה] כשעורה סדוקה לארכה. וחתוך ידים ורגלים אין לו, ועליו מפרש בקבלה:  "הלא כחלב תתיכני, וכגבנה תקפיאני, עור ובשר תלבישני, ובעצמות וגידים תסככני, חיים וחסד עשית עמדי, [ופקדתך שמרה רוחי"].
תנו רבנן: שליא בבית, הבית טמא, [לא שהשליא ולד, אלא שאין שליא שאין ולד עמה], דברי רבי מאיר. רבי יהודה ורבי יוסי ורבי שמעון מטהרין וכו'. יתיב רב פפא אחוריה דרב ביבי, קמיה דרב המנונא, ויתיב וקאמר: מאי טעמא דרבי שמעון? דקסבר: כל טמאה שנתערב בה ממין אחר, בטלה. אמר רב פפא: הינו נמי טעמיהו דרבי יהודה ורבי יוסי. אחיכו עליה; מאי שנא? פשיטא! אמר רב פפא: אפלו כי האי מלתא לימא איניש, ולא נשתוק קמיה רביה, משום שנאמר:  "אם נבלת בהתנשא, ואם זמות יד לפה".
יד דרש רבי שמלאי: למה הולד דומה במעי אמו? לפנקס שמקפל ומנח, ידיו על שני צדעיו, ושני אציליועל שתי ארכבותיו, ושני עקביו על שתי עגבותיו, וראשו  [מנח לו בין] ברכיו, ופיו סתום, וטבורו פתוח, ואוכל ממה שאמו אוכלת, ושותה ממה שאמו שותה, ואינו מוציא רעי, שמא יהרג את אמו. וכיון שיצא לאויר העולם, נפתח הסתום, ונסתם הפתוח, שאלמלא כן, אינו יכול להחיות אפלו שעה אחת. ונר דלוק [לו] על ראשו, וצופה ומביט מסוף העולם עד סופו, שנאמר:  "בהלו נרו עלי ראשי, לאורו אלך חשך". ואל תתמה, שהרי אדם ישן כאן ורואה חלום באספמיא, ואין לך ימים [שאדם] שרוי בטובה יותר מאותן הימים, שנאמר:  "מי יתנני כירחי קדם, כימי אלוה ישמרני". ואיזהו ימים שיש בהם ירחים, ואין בהם שנים? הוי אומר: אלו ירחי לדה, ומלמדים אותו כל התורה כלה, שנאמר:  "וירני, ויאמר לי: יתמך דברי לבך, שמר מצותי וחיה". ואומר:  "בסוד אלוה עלי אהלי". מאי: 'ואומר'? וכי תימא: נביא הוא דקאמר, תא שמע: "בסוד אלוה עלי אהלי". וכיון שבא לאויר העולם, בא מלאך וסטרו על פיו, ומשכחו כל התורה כלה, שנאמר:  "לפתח חטאת רבץ". ואינו יוצא משם, עד שמשביעין אותו, שנאמר:  "כי  [לי] תכרע כל ברך, [תשבע כל לשון]". "כי  [לי] תכרע כל ברך", זה יום המיתה, שנאמר:  "לפניו יכרעו כל ירדי עפר". "תשבע כל לשון", זה יום הלדה, שנאמר:  "נקי כפים ובר לבב, אשר לא נשא לשוא נפשו, ולא נשבע למרמה". ומה היא השבועה שמשביעים אותו? תהי צדיק ואל תהי רשע, ואפלו כל העולם כלו אומרים לך: צדיק אתה, היה בעיניך כרשע, והוי יודע שהקדוש ברוך הוא טהור, ומשרתיו טהורים, ונשמה שנתן בך טהורה היא, אם אתה משמרה בטהרה, מוטב. ואם לאו, הריני נוטלה ממך. תנא דבי רבי ישמעאל: משל לכהן  [שמסר] תרומה לעם־הארץ, ואמר לו: אם אתה משמרה, בטהרה מוטב, ואם לאו, הריני שורפה לפניך. אמר רבי אלעזר: מאי קרא?  "ממעי אמי אתה גוזי". מאי משמע דהאי 'גוזי' לישנא דאשתבועי הוא? דכתיב:  "גזי נזרך והשליכי". ואמר רבי אלעזר: למה ולד דומה במעי אמו? לאגוז מנח בספל של מים, אדם נותן אצבעו עליה, שוקע לכאן ולכאן.
טו תנו רבנן: שלשה חדשים הראשונים, ולד דר במדור התחתון, אמצעיים, ולד דר במדור האמצעי, אחרונים, דר במדור העליון. וכיון שהגיע זמנו לצאת,  [מתהפך] ויוצא, וזהו חבלי אשה. והינו דתנן:*) חבלי של נקבה מרבין משל זכר.  [ואמר רבי] אלעזר: מאי קרא:  "אשר עשיתי בסתר, רקמתי בתחתיות ארץ". 'דרתי' לא נאמר, אלא 'רקמתי'. מאי שנא, דחבלי נקבה מרבין משל זכר? זה בא כדרך תשמישו, וזה בא כדרך תשמישו.  [זו הופכת פניה], וזה אין הופך פניו. תנו רבנן: שלשה חדשים הראשונים תשמיש קשה לאשה וגם קשה לולד, אמצעיים, קשה לאשה ויפה לולד, אחרונים, יפה לאשה ויפה לולד, שמתוך כך יצא הולד מלבן ומזרז. תנא: המשמש מטתו ליום תשעים, כאלו שופך דמים, מנא ידע? אלא אמר אביי: משמש והולך  ו"שומר פתאים ה'". תנו רבנן: שלשה שתפין יש באדם: הקדוש ברוך הוא, ואביו, ואמו. אביו מזריע לבן, שממנו מח שבראשו, וגידין וצפרנים ועצמות, ולבן שבעין.  [אמו] מזרעת אדם, שממנו עור ובשר ושערות, ושחור שבעין. והקדוש ברוך הוא נותן בו רוח ונשמה וקלסתר פנים וראית העין ושמיעת האזן ודבור פה והלוך רגלים ודעת ובינה והשכל, וכיון שהגיע זמנו לפטר מן העולם, הקדוש ברוך הוא נוטל חלקו, וחלק אביו ואמו מניח לפניהם. אמר רב פפא: הינו דאמרי אינשי: פוץ מלחא, ושדי בשרא לכלבא.
טז דרש רב  [חיננא] בר פפא: מאי דכתיב:  "עשה גדלות עד אין חקר ונפלאות עד אין מספר". בוא וראה שלא כמדת הקדוש ברוך הוא מדת בשר־ודם. מדת בשר־ודם, נותן חפץ בחמת צרורה ופיה למעלה, ספק משתמר, ספק אין משתמר. ואלו הקדוש ברוך הוא צר העבר במעי אשה פתוחה, ופיה למטה ומשתמר. דבר אחר: אדם נותן חפציו לכף מאזנים, כל זמן שמכביד יורד למטה, ואלו הקדוש ברוך הוא, כל זמן שמכביד הולד, עולה למעלה. דרש רבי יוסי הגלילי: מאי דכתיב:  "אודך על כי נוראות נפליתי, נפלאים מעשיך ונפשי ידעת מאד". בוא וראה שלא כמדת הקדוש ברוך הוא מדת בשר־ודם. אדם נותן זרעונים בערוגה, כל אחד ואחד עולה במינו. ואלו הקדוש ברוך הוא צר העבר במעי אשה, וכלן עולין למין אחד. דבר אחר: צבע נותן סמנים ליורה, כלן עולין לצבע אחד, ואלו הקדוש ברוך הוא צר העבר במעי אשה, כל אחד ואחד עולה למינו. דרש רב יוסף: מאי דכתיב:  "אודך ה' כי אנפת בי, ישוב אפך ותנחמני", במה הכתוב מדבר? בשני בני אדם שיצאו לסחורה, ישב לו קוץ ברגלו לאחד מהם, התחיל מחרף ומגדף. לימים שמע  [שטבעה] ספינתו של חברו בים, התחיל מודה ומשבח, לכך נאמר: "ישוב אפך ותנחמני". והינו דאמר רבי אלעזר: מאי דכתיב:  "עשה נפלאות  לבדו, וברוך שם כבודו לעולם", אפלו בעל הנס אינו מכיר בנסו. דרש רבי חנינא בר פפא: מאי דכתיב:  "ארחי ורבעי זרית, וכל דרכי הסכנתה". מלמד שלא נוצר אדם מן כל הטפה, אלא מן הברור שבה. תנא דבי רבי ישמעאל: משל לאדם שזורה בבית הגרנות, נוטל את האכל, ומניח את הפסלת. כדרבי אבהו, דרבי אבהו רמי, כתיב:  "ותזרני חיל", וכתיב:  "האל המאזרני חיל". אמר דוד לפני הקדוש ברוך הוא: רבונו של עולם, זריתני וזרזתני.
יז דרש רבי אבהו: מאי דכתיב:  "מי מנה עפר יעקב, ומספר את רבע ישראל", מלמד שהקדוש ברוך הוא יושב וסופר את רביעיותיהם של ישראל, מתי תבוא טפה שהצדיק נוצר הימנה, ועל דבר זה נסמית עינו של בלעם הרשע, אמר: מי שהוא טהור וקדוש, ומשרתיו טהורים וקדושים, יציץ בדבר זה? מיד נסמית עינו, דכתיב:  "ונאם הגבר שתם העין". והינו דאמר רבי יוחנן: מאי דכתיב:  "וישכב עמה בלילה הוא", מלמד שהקדוש ברוך הוא סיע באותו מעשה, שנאמר:  "יששכר חמר גרם", חמור גרם לו ליששכר. אמר רבי יצחק, אמר רבי אמי: אשה מזרעת תחלה, יולדת זכר. איש מזריע תחלה, יולדת נקבה. שנאמר:  "אשה כי תזריע וילדה זכר". תנו רבנן: בראשונה היו אומרים: אשה מזרעת תחלה, יולדת זכר, איש מזריע תחלה, יולדת נקבה, ולא פרשו חכמים את הדבר, עד שבא רבי צדוק ופרשו:  "אלה בני לאה אשר ילדה ליעקב בפדן ארם, ואת דינה בתו". תלה הזכרים בנקבות, ואת הנקבות בזכרים.  "ויהיו בני  [אולם] אנשים גבורי חיל,  דרכי קשת,  [ומרבים] בנים ובני בנים". וכי בידו של אדם להרבות בנים ובני בנים? אלא מתוך שמשהין עצמן בבטן, כדי שיזריעו נשותיהן תחלה, שיהיו בניהם זכרים, מעלה עליהם הכתוב כאלו הם מרבים בנים ובני בנים. והינו דאמר רב קטינא: יכולני לעשות כל בני זכרים. אמר רבא: הרוצה לעשות כל בניו זכרים, יבעל וישנה. 
יח אמר רבי יצחק,  [אמר רב אמי]: אין אשה מתעברת אלא סמוך לוסתה, שנאמר:  "הן בעוון חוללתי". ורבי יוחנן אומר: סמוך לטבילה, שנאמר:  "ובחטא יחמתני אמי", מאי משמע דהאי 'חטא' לישנא דדכויי הוא? דכתיב:  "וחטא את הבית", ומתרגמינן: וידכי ית ביתא. ואי בעית אימא מהכא:  "תחטאני באזוב ואטהר". ואמר רבי יצחק, אמר רב אמי: כיון שבא זכר בעולם, בא שלום בעולם, שנאמר:  "שלחו כר משל ארץ", זכר", זה כר. ואמר רבי יצחק, אמר רב אמי: בא זכר בעולם, בא ככרו בידו, "זכר", זה כר, דכתיב:  "ויכרה להם כרה גדולה". נקבה, אין עמה כלום. "נקבה", נקיה באה, עד דאמרה, מזוני לא יהבי לה, דכתיב:  "נקבה שכרך עלי ואתנה".
יט שאלו תלמידיו את רבי שמעון בן  [יוחי]: מפני מה אמרה תורה: יולדת מביאה קרבן? אמר להם: בשעה שכורעת לילד, קופצת ונשבעת שלא תזקק לבעלה, לפיכך אמרה תורה: תביא קרבן. מתקיף לה רב יוסף: והא מזידה היא, ובחרטה תליא מלתא? ועוד, קרבן שבועה בעי איתויי! ומפני מה אמרה תורה זכר לשבעה, ונקבה לארבע עשר? זכר שהכל שמחים בו, מתחרטת לשבעה, נקבה שהכל עצבים בה, מתחרטת לארבע עשר. ומפני מה אמרה תורה: מילה לשמונה? שלא יהו כלם שמחים, ואביו ואמו עצבים. תניא, היה רבי מאיר אומר: מפני מה אמרה תורה נדה לשבעה? מפני שרגיל בה, וקץ בה, אמרה תורה תהא טמאה שבעה ימים, כדי שתהא חביבה על בעלה כשעת כניסתה לחפה. שאלו תלמידיו את רבי דוסתאי ברבי ינאי: מפני מה איש מחזר על אשה, ואין אשה מחזרת על איש? משל לאדם שאבד לו אבדה, מי מחזר על מי? בעל אבידה מחזר על אבדתו. מפני מה איש פניו למטה, ואשה פניה למעלה כלפי האיש? זה ממקום שנברא, וזו ממקום שנבראת. מפני מה האיש מקבל פיוס, ואין אשה מקבלת פיוס? זה ממקום שנברא, וזו ממקום שנבראת. מפני מה איש קולו עב, ואין אשה קולה עבה? זה ממקום שנברא, וזו ממקום שנבראת. [מפני מה אשה קולה ערב, ואין איש קולו ערב? זה ממקום שנברא, וזו ממקום שנבראת], שנאמר:  "כי קולך ערב ומראיך נאוה".