אם עלי אדמתי תזעק . א"ל  איוב כלום יש לך עליה אלא ארבע אמות קרקע בשעת מיתתך, ואתה אומר אם עלי אדמתי תזעק, והא עבידא דידך, ר' חייא רבה, ור' שמעון בן חלפתא, ר' חייא רבה אמר, משל לאחד שמכר טלית באיטליס, עבר אחד ראה אותה, א"ל שלי היא, א"ל התעטף בה, אם מחזקת היא לך הרי היא לך, ואם לאו אין היא שלך, כך אמר הקב"ה לאיוב, הלא את השמים ואת הארץ אני מלא , ואתה אומר אם עלי אדמתי תזעק, הא עבידא דידך. ור' שמעון בן חלפתא אמר משל לאחד שהיה מוכר שפחה באטלס, עבר אחד וראה אותה, ואמר שלי היא, א"ל נזוף בה, אם נשמעת היא לך היא שלך, ואם לאו אינה שלך, כך אמר הקב"ה לאיוב כתיב בי המביט לארץ ותרעד , ואתה אומר אם עלי אדמתי תזעק,  הא עבידא דידך, באותה שעה אמר איוב רבון העולמים לא כך אמרתי, אלא , אם לא הוצאתי מעשרותיה כראוי, ויחד תלמיד יבכיון , אם זרעתי אותה כלאים, אם כוחה אכלתי   כסף , זה מעשר שני, שנאמר ונתתה בכסף וגו' . ונפש בעליה הפחתי , זה מעשר עני, אם לא עשיתי כן, תחת חטה יצא הוח וגו' . תני רבי הושעיא לימדתך תורה דרך ארץ, שדה שהיא מעלה חוחים, יפה לזורעה חטים, שדה שמעלה באושים, יפה לזורעה שעורים, מאי טעמא דכתיב תחת חטה יצא חוח ותחת שעורה באשה. תמו דברי איוב ,  חוזר ומתנבא כמה נבואות, ואתה אומר תמו דברי איוב, אלא אמר איוב, אם לא עשיתי כן יתמו דברי ואל יהא לי פתחון פה לומר לפניך בערתי הקדש מן הבית , לפיכך משה מזהיר את ישראל עשר תעשר.