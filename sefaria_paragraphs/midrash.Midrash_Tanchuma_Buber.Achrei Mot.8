ר' נחמן דיפו בשם ר' פנחס בשם ר' סימון אמר לפני ה' לפני ה' , שתי פעמים, על פני אהרן אביהם , פעם אחת, אלא מלמד שקשה לפני הקב"ה כפליים כאביהם.  
במדבר סיני ,  וכי במדבר סיני מתו, אלא שמהר סיני נטלו איפופסין שלהם למיתה. למלך שהיה משיא את בתו, ונמצא בשושבינון שלו דבר זוהמא, אמר המלך אם אני הורגו אני מעכב בשמחת בתי, למחר שמחתי באה, מוטב בשמחתי ולא בשמחת בתי, כך אמר הקב"ה אם אני הורג נדב ואביהוא עכשיו, אני מעכב את שמחת התורה, למחר שמחתי באה, מוטב בשמחתי ולא בשמחת התורה, הה"ד ביום כתונתו וביום שמחת לבו , ביום חתונתו זה יום מתן תורה, וביום שמחת לבו זה אהל מועד. 