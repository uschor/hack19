מכות פרק א - א אמר עולא: רמז לעדים זוממין  מן התורה מנין? [רמז לעדים זוממין]?! והא כתיב:  "ועשיתם לו כאשר זמם". אלא רמז לעדים זוממין שלוקין מן התורה מנין? דכתיב:  "והצדיקו את הצדיק והרשיעו את הרשע, והיה אם בן הכות הרשע". משום שהצדיקו את הצדיק, והרשיעו את הרשע, והיה אם בן הכות הרשע? אלא עדים שהרשיעו את הצדיק, ואתו עדים אחריני, והצדיקו את הצדיק דמעיקרא, ושוינהו להני רשעים, "והיה אם בן הכות הרשע". תפוק ליה:  מ"לא תענה"? משום דהוי לאו שאין בו מעשה, וכל לאו שאין בו מעשה אין לוקין עליו.
ב אמר שמואל לרב מתנה: לא תיתיב על כרעך עד  [דמפרשת] לה להא שמעתא, מנא הא מלתא דאמור רבנן: המלוה את חברו סתם, אינו רשאי לתובעו פחות משלשים יום, אחד המלוה בשטר ואחד המלוה על פה. [אמר לו]: שנאמר:  "קרבה שנת השבע שנת השמטה". ממשמע שנאמר: "[קרבה] שנת השבע", איני יודע שהיא שנת השמטה? אלא מה תלמוד לומר "שנת השמטה"? לומר לך: יש לך שמטה אחרת שהיא כזו, ואיזו זו? המלוה את חברו סתם, שאינו רשאי לתובעו פחות משלשים יום, דאמר מר: שלשים יום בשנה חשובים שנה.  
משנה:  "על פי שנים עדים או שלשה עדים" וכו'. אם יתקים עדות בשנים, למה פרט לך הכתוב בשלשה? אלא להקיש שלשה לשנים: מה שלשה מזימין את השנים, אף השנים יזימו את השלשה. ומנין אפלו מאה? תלמוד לומר "עדים". רבי שמעון אומר: מה שנים אינם נהרגין עד שיהיו שניהם זוממין, אף שלשה אינם נהרגין עד שיהיו שלשתן זוממין. ומנין אפלו מאה? תלמוד לומר: "עדים". רבי עקיבא אומר: לא בא השלישי להקל אלא להחמיר עליו, ולעשות דינו כיוצא באלו, ואם כן ענש הכתוב לנטפל לעוברי עברה כעוברי עברה, על אחת כמה וכמה שישלם שכר  לנטפל לעושי מצוה כעושי מצוה וכו'.
ג משנה: סנהדרין ההורגת אחת בשבוע, נקראת: 'חובלנית'. רבי אלעזר בן עזריה אומר: אחת לשבעים שנה. רבי טרפון ורבי עקיבא אומרים: אלו היינו בסנהדרין לא נהרג אדם מעולם. רבן שמעון בן גמליאל אומר: אף הם מרבים שופכי דמים בישראל.