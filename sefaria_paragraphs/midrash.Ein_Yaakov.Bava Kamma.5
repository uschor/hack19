בבא קמא פרק ה - אמר רבי שמואל בר נחמני: מנין ל"המוציא מחברו עליו הראיה"? שנאמר:  "מי בעל דברים יגש אלהם", יגיש ראיה אליהם. מתקיף לה רב אשי: הא, למה לי קרא? סברא הוא! דכאיב ליה כאיבא אזיל לבי אסיא! אלא, קרא לכדרב נחמן, אמר רבה בר אבוה, דאמר [רבי נחמן, אמר רבה בר אבוה]: מנין שאין נזקקין אלא לתובע תחלה? שנאמר: "מי בעל דברים יגש אליהם", יגיש דבריו אליהם. אמרי נהרדעי: פעמים שנזקקין לנתבע תחלה, והיכי דמי? דקא זילי נכסיה.
[משנה. אדם שהיה מתכון לחברו, והכה את האשה ויצאו ילדיה, משלם דמי ולדות. כיצד משלם דמי ולדות?] שמין את האשה כמה היא יפה עד שלא ילדה, וכמה היא יפה משילדה. אמר רבן שמעון בן גמליאל: אם כן, משהאשה יולדת משבחת, [אלא שמין את הולדות, [כמה הן יפין], ונותן לבעל וכו'. 
גמרא]. מאי קאמר? אמר  [רבה]: הכי קאמר: וכי אשה משבחת קדם שתלד, [יותר מלאחר שתלד]? והלא אשה משבחת לאחר שתלד, יותר מקדם שתלד. אלא שמין את הולדות ונותנין לבעל.
יב תנו רבנן: מעשה בבתו של נחוניא חופר שיחין שנפלה לבור גדול, באו והודיעו את רבי חנינא בן דוסא, שעה ראשונה אמר להם: שלום. שניה אמר להם: שלום. שלישית אמר להם: עלתה. אמרו לה: מי העלוך? אמרה להם: זכר של רחלים נזדמן לי, וזקן אחד מנהיגו. אמרו לו: נביא אתה? אמר להם: לא נביא אנכי, ולא בן נביא אנכי, אלא כך אמרתי: דבר שאותו צדיק מצטער בו, יכשל בו זרעו?! אמר רב אחא: אף על פי כן,  [מת בנו] בצמא, שנאמר:  "וסביביו נשערה מאד", מלמד שהקדוש ברוך הוא מדקדק עם חסידיו אפלו כחוט השערה. רבי נחוניא אמר מהכא:  "אל נערץ בסוד קדשים רבה, ונורא על כל סביביו". אמר רבי חנינא: כל האומר, הקדוש ברוך הוא ותרן הוא, יותרו חייו, שנאמר:  "הצור תמים פעלו, כי כל דרכיו משפט". אמר רבי חנא, ואי תימא רבי שמואל בר נחמני: מאי דכתיב:  'ארך־אפים', ולא כתיב 'ארך־אף', ארך אפים לצדיקים ולרשעים.
יג תנו רבנן: לא יסקל אדם מרשותו לרשות הרבים. מעשה באדם אחד שהיה מסקל מרשותו לרשות הרבים, ומצאו חסיד אחד. אמר לו: ריקה, מפני מה אתה מסקל מרשות שאינה שלך, לרשות שלך? לגלג עליו. לימים נצרך למכר שדהו, והיה מהלך באותו רשות הרבים ונכשל באותן אבנים. אמר: יפה אמר לי אותו חסיד: מפני מה אתה מסקל מרשות שאינה שלך לרשות שלך.
יד דרש ההוא גלילאה עליה דרב חסדא: כד רגיז רעיא על ענא, עביד לנגידא סמייתא.
טו שאל רבי חנינא בן עגיל לרבי חיא ברבי אבא: מפני מה, בדברות הראשונים לא נאמר בהם: 'טוב', ובדברות האחרונים נאמר בהם: 'טוב'? אמר לו: עד שאתה שואלני, למה נאמר בהם 'טוב', שאלני אם נאמר בהם 'טוב' אם לאו. שאיני יודע אם נאמר בהם 'טוב' אם לאו. כלך אצל רבי תנחום בר חנילאי, שהיה רגיל אצל רבי יהושע בן לוי, שהיה בקי באגדה. אזל לגביה, אמר לו: ממנו לא שמעתי, אלא כך אמר לי שמואל בר נחום אחי אמו של רבי אחא בר חנינא, ואמרי לה  [אבי] אמו של רבי אחי בר רבי חנינא: הואיל וסופן להשתבר. [וכי סופן להשתבר] מאי הוי? אמר רב אשי: חס־ושלום פסקה טובה מישראל. אמר רבי יהושע:  הרואה טי"ת בחלומו, סימן יפה לו. מאי טעמא? אילימא משום דכתיב: 'טוב', אימא:  "וטאטאתיה במטאטא השמד"! חד טי"ת קאמרינן. אימא:  "טמאתה בשוליה". טי"ת־בי"ת קאמרינן. אימא:  "טבעו בארץ שעריה". הואיל ופתח בו הכתוב לטובה תחלה, שמבראשית עד:  "וירא אלהים את האור" לא כתיב 'טי"ת'. ואמר רבי יהושע בן לוי: [כל] הרואה הספד בחלומו, חסו עליו מן השמים ופדאוהו. והני מילי, בכתבא.
אמר שמואל: אוז ואוז־הבר, כלאים זה בזה. מתקיף לה רבא בר רב חנן: מאי טעמא? אילימא משום דהאי, אריך קועיה והאי, זוטר קועיה, אלא מעתה גמלא פרסא וגמלא טיעא, דהאי, אלים קועיה והאי, קטין קועיה, הכי נמי דהוו כלאים זה בזה? אלא אמר אביי: זה, ביציו מן החוץ, וזה, ביציו מבפנים. רב פפא אמר: הא, טעונה חדא ביעתא בשיחלא, והא, טעונה כמה ביעתא בשיחלא.