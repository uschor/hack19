מנחות פרק ג - תניא אמר רבי: כשהלכתי למצות מדותי אצל רבי אלעזר בן שמוע, ואמרי לה: למצות מדותיו של רבי אלעזר בר שמוע, מצאתי יוסף הבבלי יושב לפניו, והיה חביב לו ביותר, עד לאחת. אמר ליה: רבי, השוחט את הזבח להניח מדמו למחר, מהו? אמר ליה: כשר. ערבית אמר ליה: כשר. שחרית אמר ליה: כשר. צהרים אמר ליה: כשר. מנחה אמר ליה: כשר, אלא שרבי אליעזר פוסל. צהבו פניו של יוסף הבבלי. אמר ליה: יוסף, כמדמה אני שלא כונו שמועתנו עד עתה. אמר ליה: רבי, הן, אלא שרבי יהודה 'פסול' שנה לי, וחזרתי על כל תלמידיו ובקשתי לי חבר, ולא מצאתי, עכשיו ששנית לי: 'פסול', החזרת לי אבדתי. זלגועיניו של רבי אלעזר בן שמוע דמעות. אמר: אשריכם תלמידי חכמים, שדיני תורה חביבין עליכם ביותר, קרא עליו המקרא הזה:  "מה אהבתי תורתך כל היום היא שיחתי".
תניא:  "ברית מלח עולם הוא", שתהא ברית אמורה במלח, דברי רבי יהודה. רבי שמעון אומר: נאמר כאן: "ברית מלח עולם היא", ונאמר להלן:  "ברית כהנת עולם", כשם שאי־אפשר לקרבנות בלא כהנה, כך אי־אפשר לקרבנות בלא מלח.
ארבעה מינין שבלולב. שנים מהן עושין פרות, ושנים מהן אינן עושין פרות. העושין פרות יהיו זקוקיןלשאין עושין פרות, ושאין עושין פרות יהיו זקוקין לעושין פרות. ואין אדם יוצא ידי חובתו בהן עד שיהו כלן באגדה אחת, וכן ישראל בהרצאה, עד שיהו כלן באגדה אחת, שנאמר:  "הבונה בשמים מעלותו, ואגדתו על ארץ יסדה".
תניא אידך: לא יעשה אדם בית תבנית היכל, אכסדרה כנגד אולם, חצר כנגד עזרה. שלחן כנגד שלחן, מנורה כנגד מנורה. אבל עושה הוא של חמשה, ושל ששה ושל שמונה. ושל שבעה לא יעשה ואפלו משאר מיני מתכות. רבי יוסי ברבי יהודה אומר: אף של עץ [לא] יעשה,  [כדרך] שעשו מלכי בני חשמונאי. אמר ליה: משם ראיה? שפודין של ברזל היו, וחפום בבעץ, העשירו עשאום של כסף, חזרו והעשירו עשאום של זהב.
א אמר שמואל [משמיה דסבא]: גבהה של מנורה שמונה עשר טפחים, הרגלים והפרח שלשה טפחים, וטפחים חלק וכו'  "והפרח והנרות והמלקחים זהב הוא מכלות זהב". מאי 'מכלות זהב'? אמר רבי  [אמי]: שכלתו לכל זהב [סגור] של שלמה, דאמר רב יהודה, אמר רב:  עשר מנורות עשה שלמה, וכל אחת ואחת הביא לה אלף ככר זהב, והכניסוהו אלף פעמים לכור, והעמידוהו על ככר. [ומי חסר כולי האי? והתניא, רבי יוסי ברבי יהודה אומר: מעשה והיתה מנורת בית המקדש יתרה על של משה בדינר זהב קורדיקיני, והכניסוה שמונים פעמים לכור והעמידוה על ככר. כיון דקאי קאי]. אמר רבי שמואל בר נחמני, אמר רבי יונתן: מאי דכתיב:  "על המנרה הטהרה"? שירדו מעשיה ממקום טהרה.  "על השלחן הטהר", מלמד שמגביהין אותו ומראין בו לחם הפנים לעולי רגלים, ואומרים להם: ראו חבתכם לפני המקום, מאי 'חבתכם'? כדברי רבי יהושע בן לוי, דאמר רבי יהושע בן לוי: נס גדול נעשה בלחם הפנים, סלוקו כסדורו, שנאמר:  "לשום לחם חם ביום הלקחו". תניא, רבי יוסי ברבי יהודה אומר: ארון של אש, ושלחן של אש, ומנורה של אש ירדו מן השמים, וראה משה ועשה כמותן, שנאמר:  "וראה ועשה בתבניתם אשר אתה מראה בהר". אלא מעתה :  "והקמת את המשכן כמשפטו אשר הראית בהר". הכי נמי? הכא כתיב: כמשפטו', התם כתיב: 'בתבניתם'. אמר רבי חיא בר אבא, אמר רבי יוחנן: גבריאל חגור כמין פסקיא היה, והראה לו למשה מעשה מנורה, דכתיב:  "וזה מעשה המנרה". תנא דבי רבי ישמעאל: שלשה דברים היו קשים לו למשה, עד שהראה לו הקדוש ברוך הוא באצבע, ואלו הן: מנורה, וראש חדש, ושרצים. מנורה, דכתיב: "וזה מעשה המנרה". ראש חדש, דכתיב:  "החדש הזה לכם ראש חדשים". שרצים, דכתיב:  "וזה לכם הטמא". ויש אומרים: אף הלכות שחיטה, דכתיב:  "וזה אשר תעשה על המזבח".
רמי בר תמרי, דהוא חמוה דרמי בר דיקולי, איפסיק ליה כרעיה ד'וי"ו' ד'ויהרג' בניקבא. אתא לקמיה דרבי זירא, אמר ליה: זיל איתי ינוקא דלא חכים ולא טפש. אי קרו ליה 'ויהרג', כשר, אי לא, 'יהרג' הוא ופסול.
ב אמר רב יהודה, אמר רב: בשעה שעלה משה למרום, מצאו להקדוש ברוך הוא שיושב וקושר כתרים לאותיות. אמר [לפניו]: רבונו של עולם, מי מעכב על ידך? אמר לו: אדם [אחד יש], שעתיד להיות בסוף כמה דורות, ועקיבא בן יוסף שמו, שעתיד לדרש על כל קוץ וקוץ תלי תלים של הלכות, אמר לפניו: רבונו של עולם, הראהו לי. אמר לו: חזר לאחוריך. הלך וישב לסוף שמונה  שורות, ולא היה יודע מה הם אומרים, תשש כחו. כיון שהגיע לדבר [אחד], אמרו לו תלמידיו, רבי מנין לך? אמר להם: הלכה למשה מסיני, נתישבה דעתו. חזר ובא לפני הקדוש ברוך הוא, אמר לפניו: רבונו של עולם, יש לך אדם כזה, ואתה נותן תורה על ידי? אמר לו: שתק, כך עלה במחשבה לפני. אמר לפניו: רבונו של עולם, הראיתני תורתו, הראני שכרו. אמר לו: חזר לאחוריך. חזר לאחוריו, וראה ששוקלין בשרו במקולין. אמר לפניו: רבונו של עולם, זו תורה וזו שכרה? אמר לו: שתק, כך עלה במחשבה לפני.
ג אמר רב אשי: חזינא להו לספרי  [דוקני] דבי רב, דחטרי ליה לגגיה דחי"ת, ותלו ליה לכרעיה דה"א. חטרי  [להו] לגגיה דחי"ת, כלומר: חי [הוא] ברומו של עולם, ותלו ליה לכרעיה דה"א,  כדבעי מיניה רבי יהודה נשיאה מרב אמי: מאי דכתיב:  "בטחו בה' עדי עד, כי ביה ה' צור עולמים". אמר לו: כל התולה בטחונו בהקדוש ברוך הוא,  [הרי] לו מחסה בעולם הזה ובעולם הבא. א"ל: אנא הכי קא קשיא לי: מאי שנא דכתיב: 'ביה' ולא כתיב: 'יה'? כדדרש רבי יהודה ברבי אלעאי: אלו שני עולמים שברא הקב"ה, אחד בה"א, ואחד ביו"ד, ואיני יודע אם העולם הזה בה"א, ועולם הבא ביו"ד, או אם העוה"ז ביו"ד והעוה"ב בה"א. כשהוא אומר:  "אלה תולדות השמים והארץ בהבראם", אל תקרי 'בהבראם', אלא 'בה"א בראם', [הוי אומר: העוה"ז בה"א, והעוה"ב ביו"ד]. ומפני מה נברא העוה"ז בה"א? מפני שדומה לאכסדרה, שכל הרוצה לצאת יוצא. מאי טעמא תליא כרעיה?  דאי הדר בתשובה מעילי ליה. ולעילוהו בהך? לא מסתיעא מלתא, כדר"ש בן לקיש, דאמר ר"ש בן לקיש: מאי דכתיב:  "אם ללצים הוא יליץ, ולענוים יתן חן". בא לטמא פותחין לו. בא לטהר מסיעין אותו. מאי טעמא אית ליה תגא? אמר הקב"ה: אם חוזר בו, אני קושר לו *)כתר. מפני מה נברא העולם הבא ביו"ד? מפני שצדיקים שבו מועטין. מפני מה כפוף ראשו? מפני שצדיקים שבו כפופים ראשיהם, מפני מעשיהן שאינן דומים זה לזה.
אמר רב: ספר תורה שיש בו שתי טעיות בכל דף ודף, יתקן. שלש, יגנז. ותניא תיובתיה: שלש, יתקן. ארבע, יגנז, תנא: אם יש בו דף אחת שלמה מצלת על כלן. אמר רב יצחק [בר שמואל בר מרתא משמיה דרב]: והוא דכתיב רוביה דספרא שפיר. אמר ליה אביי לרב יוסף: אי אית בההוא דף שלש טעיות, מאי? אמר ליה: הואיל ואתיהיב לאיתקוני, מיתקן, והני מילי חסרות, אבל יתרות, לית לן בה. חסרות, מאי טעמא לא? אמר רב כהנא: משום דמיחזי כמנמר.
תניא:  "וימת שם משה עבד ה'". אפשר משה חי, וכתב: "וימת שם משה"? אלא, עד כאן כתב משה, מכאן ואילך, כתב יהושע בן נון, דברי רבי יהודה, ואמרי לה רבי נחמיה. אמר לו רבי שמעון: אפשר, ספר תורה חסר אות אחת? וכתיב:  "לקח את ספר התורה הזה ושמתם אתו" וגו'. אלא, עד כאן הקדוש ברוך הוא אומר, ומשה כותב ואומר, מכאן ואילך, הקדוש ברוך הוא אומר, ומשה כותב בדמע. כמו שנאמר להלן:  "ויאמר להם ברוך: מפיו יקרא אלי את כל הדברים האלה, ואני כתב על הספר בדיו".
אמר רב חסדא: "על הארץ" בשיטה אחרונה. איכא דאמרי: בסוף שיטה, ואיכא דאמרי: בתחלת שיטה. מאן דאמר: בסוף שיטה,  "כגבה שמים על הארץ", מאן דאמר: בתחלת שיטה, כי היכי דמרחקי שמים מארץ.
ד אמר רבי חנינא: בוא וראה שלא כמדת הקדוש ברוך הוא מדת בשר־ודם. מדת בשר־ודם, השר יושב מבפנים, ועבדיו משמרים אותו מבחוץ, ומדת הקדוש ברוך הוא, אינו כן, עבדיו יושבין מבפנים והוא משמרן מבחוץ, שנאמר:  "ה' שמרך, ה' צלך על יד ימינך".
ה "וראו כל עמי הארץ כי שם ה' נקרא עליך ויראו ממך".  תניא, רבי אליעזר הגדול אומר: אלו תפלין של ראש.  "והסרתי את כפי וראית את אחרי, ופני לא יראו", אמר רב חנא בר ביזנא, אמר רבי שמעון חסידא: מלמד שהראהו הקב"ה למשה קשר של תפלין.
אמר רבי יהודה: קשר של תפלין צריך שיהא למעלה, כדי שיהו ישראל למעלה ולא למטה, וצריך שיהא כלפי פנים, כדי שיהו ישראל לפנים ולא לאחור.
תנו רבנן: 'ידך', זו שמאל. אתה אומר שמאל, או אינו אלא ימין? תלמוד לומר:  "אף ידי יסדה ארץ, וימיני טפחה שמים". ואומר:  "ידה ליתד תשלחנה, וימינה להלמות עמלים". ואומר:  "למה תשיב ידך, וימינך מקרב חיקך כלה". רבי יוסי החורם אומר: מצינו ימין שנקרא 'יד', שנאמר:  "וירא יוסף כי ישית אביו יד ימינו". ואידך? "יד ימינו" איקרי, 'יד' סתמא לא איקרי.
בעא מיניה פלימו מרבי: מי שיש לו שני ראשים, באיזו מהם מניח תפלין? אמר ליה: או קום גלי, או קבל עליך שמתא. אדהכי אתא ההוא גברא, אמר ליה: איתליד לי ינוקא דאית ליה תרי רישי, כמה בעינן למיתב לכהן? אתא ההוא סבא, תנא ליה: חיב לתן לו עשרה סלעים.