. זש"ה כי תאנה לא תפרח , מי הוא זה, זה אברהם, שנאמר כבכורה בתאנה בראשיתה ראיתי אבותיכם , ואין יבול בגפנים , בגפן זו שרה, שנאמר אשתך כגפן פוריה , כחש מעשה זית , כחשים היו הדברים שבשרו מלאכי השרת לשרה שוב אשוב אליך , מעשה זית, מה הזית הזה מאיר לעולם כך המלאכים מאירים דבריהם, ושדמות לא עשה אוכל , אותן השדים אינן מניקין אדם, גזר ממכלה צאן , אין את מעמיד ממנה כנסת ישראל שנקראת צאן, שנאמר ואתנה צאני .  
ד"א ואתן הגזירה שגזרת עלי ואמרת כה יהיה זרעך , מכלה אתה אותן, ואין בקר ברפתים , אין אתה מעמיד מנה שבט אפרים, שכתב בו ואפרים עגל מלומדה , אין בקר אמרה אמנו שרה, אע"פ כן ואני בה' אעלוזה , אלו אומרים אין שרה יולדת, ואלו אומרים אין אברהם מוליד, אע"פ כן בה' בוטחה, אמר לה הקב"ה ועלי את נבטחת, חייך אני פוקד אותך שנאמר וה' פקד את שרה].