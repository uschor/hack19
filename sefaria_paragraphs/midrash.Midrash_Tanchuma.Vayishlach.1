‎עם לבן גרתי. אמר, אף על פי שישבתי עם לבן שהוא אב הרמאים זה עשרים שנה, יש לי שור וחמור ועשר גדול. לכך הודיעו, כדי שיהרהר בלבו ויאמר, יעקב לא עבר כי אם במקלו ועשה עמו עשרים שנה, ולבן אב הרמאין הוא, וזה נתעשר אצלו ושב בשלום, ואני איך אוכל לו.
ויהי לי שור, אין לי לירא ממך, שהרי נולד יוסף שנקרא שור, שנאמר: בכור שורו הדר לו . וחמור, זה משיח בן דוד, שנאמר: עני ורכב על חמור . צאן, אלו זכותן של שבטים שנקראו בניהם צאן, שנאמר: ואתן צאני צאן וגו' .
גם יהודה שטנו של עשו, שנאמר: ואריה כבקר יאכל תבן . פרוש, אריה שהוא יהודה, שנאמר: גור אריה יהודה , כבקר זה יוסף, יאכל תבן, כלומר זה יוסף שידין עשו שהוא תבן, שנאמר: ובית עשו לקש . ומנין שאף כלם ידינוהו, שנאמר: מה אמך לביא , מכאן שכלם ידינוהו. 
ועבד זה משה, שנאמר: משה עבד ה' . ושפחה, זו רות שעתיד דוד לצאת ממנה, וכתוב עליו, אני עבדך בן אמתך , בן אותה שהניחה להיות גברת ומלכה, לבא ולחסות תחת כנפי השכינה.