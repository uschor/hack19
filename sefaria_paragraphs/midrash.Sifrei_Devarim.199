כי תקרב אל עיר. במלחמת הרשות הכתוב מדבר.

אל עיר. ולא לכרך.

אל עיר. ולא לכפר.

להלחם עליה. ולא להרעיבה ולא להצמאיה  ולא להמיתה במיתת תחלואים.

וקראת אליה לשלום. גדול השלום, שאפילו  במלחמה צריכים שלום.

גדול השלום, שאפילו [מתים צריכים שלום.

גדול השלום,] שדרי רום צריכים שלום, שנאמר  עושה שלום במרומיו.

גדול השלום, שחותמים ברכת כהנים בשלום.

ואף משה היה אוהב שלום, שנאמר ואשלח מלאכים ממדבר קדמות, דברי שלום.
