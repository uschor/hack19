ראש השנה פרק א - כי נח נפשיה דאהרן, אכתי הוה סיחון קים, דכתיב:  "וישמע הכנעני מלך ערד", מה שמועה שמע? שמע שמת אהרן ונסתלקו ענני כבוד, וכסבור, נתנה רשות להלחם עם ישראל. והינו דכתיב:  "ויראו כל העדה כי גוע אהרן". ואמר רבי אבהו: אל תקרי: "ויראו" אלא "ויראו", כדריש לקיש, דאמר ריש לקיש: 'כי' משמש בארבע לשונות, 'אי', 'דילמא', 'אלא', 'דהא'. מי דמי? התם 'כנען', הכא 'סיחון'! תנא: הוא 'סיחון', הוא 'ערד', הוא 'כנען'. 'סיחון', שדומה לסיח במדבר, 'כנען', על שם מלכותו, ומה שמו? 'ערד' שמו. איכא דאמרי: 'ערד', שדומה לערוד במדבר. 'כנען', על שם מלכותו, ומה שמו? 'סיחון' שמו.
[תניא: דברים שאמר חנני לנחמיה בכסלו, אמרן נחמיה למלך בניסן. דברים שאמר חנני לנחמיה בכסלו, שנאמר:  "דברי נחמיה בן חכליה. ויהי בחדש כסלו, שנת עשרים, ואני הייתי בשושן הבירה, ויבא חנני, אחד מאחי, הוא ואנשים מיהודה. ואשאלם על היהודים, הפליטה אשר נשארו מן השבי, ועל ירושלים. ויאמרו לי: הנשארים אשר נשארו מן השבי שם במדינה, ברעה גדלה, ובחרפה, וחומת ירושלם מפרצת, ושעריה נצתו באש". אמרן נחמיה למלך בניסן, שנאמר:  "ויהי בחדש ניסן, שנת עשרים לארתחשסתא המלך, יין לפניו, ואשא את היין ואתנה למלך, ולא הייתי רע לפניו. ויאמר לי המלך: מדוע פניך רעים, ואתה אינך חולה? אין זה כי אם רע לב! ואירא הרבה מאד. ואמר למלך: המלך לעולם יחיה, מדוע לא ירעו פני? אשר העיר, בית קברות אבתי, חרבה, ושעריה אכלו באש. ויאמר לי המלך: על מה זה אתה מבקש? ואתפלל אל אלהי השמים, ואמר למלך: אם על המלך טוב, ואם ייטב עבדך לפניך, אשר תשלחני אל יהודה, [אל] עיר קברות אבתי ואבננה. ויאמר לי המלך, והשגל יושבת אצלו: עד מתי יהיה מהלכך? ומתי תשוב? וייטב לפני המלך, וישלחני, ואתנה לו זמן"].
א אמר רבי אבהו: כרש, מלך כשר היה, לפיכך מנו לו כמלכי ישראל, מתקיף לה רב יוסף: [חדא], דאם כן קשו קראי אהדדי, דכתיב:  "ושיציא ביתה דנה עד יום תלתה לירח אדר, די היא שנת שת [למלכות דריוש מלכא". ותניא: באותו זמן לשנה הבאה, עלה עזרא מבבל וגלותו עמו. וכתיב:  "ויבא ירושלם בחדש החמישי, היא שנת השביעית למלך". ואם איתא, "שנת השמינית", מבעי ליה? ועוד, מי דמי? התם, 'כרש', הכא 'דריוש'? תנא: הוא 'כרש', הוא 'דריוש', הוא 'ארתחשסתא'. 'כרש', שמלך כשר היה. 'ארתחשסתא', על שם מלכותו. ומה שמו? 'דריוש' שמו. מכל מקום קשיא! אמר רבי יצחק:] לא קשיא. כאן, קדם שהחמיץ, כאן, לאחר שהחמיץ. מתקיף לה רב כהנא: ומי החמיץ?! והכתיב:  "ומה חשחן, ובני תורין, ודכרין, ואמרין, לעלון לאלה שמיא, חנטין, מלח, חמר, ומשח, כמאמר כהניא די בירושלם, להוא מתיהב להם יום ביום, די לא שלו". אמר ליה רבי יצחק: [רבי], מטונך! "די להון מהקרבין ניחוחין לאלה שמיא, ומצלין לחיי מלכא ובנוהי". ומאן דעביד הכי, לאו מעליותא היא? והתניא: האומר:  סלע זה  לצדקה בשביל שיחיו בני, ובשביל שאזכה לחיי העולם הבא, הרי זה צדיק גמור, לא קשיא, כאן, בישראל, כאן, בגויים [עובדי כוכבים]. ואי בעית אימא: מנא לן דאחמיץ?  [דכתיב]:  "נדבכין די אבן גלל תלתא, ונדבך די אע חדת" וגו'. למה ליה למיעבד הכי? סבר: אי מרדו בי יהודאי, איקלייה בנורא. אטו שלמה לא עבד הכי? והכתיב:   "שלשה טורי גזית, וטור כרתת ארזים". שלמה עבד מלמעלה, ואיהו עבד מלמטה. שלמה שקעיה בבנינא, ואיהו לא שקעיה בבנינא.  שלמה סדייה בסידא, [איהו לא סדייה בסידא].  אמר רב יוסף, ואיתימא רבי יצחק:  מנא לן דאחמיץ? מהכא:  "ויאמר לי המלך, והשגל יושבת אצלו". מאי 'שגל'? אמר  [רבה] בר לימא משמיה דרב: כלבתא. אלא מעתה, הא דכתיב:  "ועל מרא שמיא התרוממת, ולמאניא די ביתה היתיו קדמך, ואנת ורברבנך, שגלתך, ולחנתך, חמרא שתין בהון". ואי 'שגל', כלבתא היא. כלבתא, בת שתיא חמרא היא?  "הא לא קשיא, דמלפי לה ושתיא. אלא מעתה, דכתיב:  "בנות מלכים ביקרותיך, נצבה שגל לימינך בכתם אופיר". ואי 'שגל' כלבתא היא, מאי קא מבשר להו נביא לישראל? הכי קאמר: בשכר שחביבה תורה לישראל, כשגל זו לעובדי כוכבים, זכו לכתם אופיר. ואי בעית אימא: לעולם 'שגל', מלכתא היא,  [ורבה] בר לימא גמרא גמיר לה. ואמאי קרי לה 'שגל'? שהיתה חביבה עליו כשגל. אי נמי, שהושיבה במקום שגל.
תנו רבנן:  'מוצא שפתיך' זו מצות עשה. 'תשמר', זו מצות לא תעשה. 'ועשית', אזהרה לבית־דין שיעשוך. "כאשר נדרת" זה נדר. "לה' אלהיך" אלו חטאות ואשמות, עולות ושלמים. 'נדבה', כמשמעה. "אשר דברת" אלו קדשי בדק הבית. 'בפיך' זו צדקה.
[כתיב:  "תקעו בחדש שופר, בכסה ליום חגנו". איזהו חג שהחדש מתכסה בו? הוי אומר: זה ראש השנה. וכתיב:  "כי חק לישראל הוא, משפט לאלהי יעקב"].
"וקדשתם את שנת החמשים",  "מלמד: שמתקדשת והולכת מתחלתה, מכאן אמר רבי ישמעאל בנו של רבי יוחנן בן ברוקה: מראש השנה ועד יום הכפורים לא היו עבדים נפטרים לבתיהם, ולא משתעבדים לאדוניהם, אלא אוכלים ושותים ושמחים, ועטרותיהם בראשיהם. כיון שהגיע יום הכפורים, תקעו בית־דין בשופר, נפטרו עבדים לבתיהן, ושדות חוזרות לבעליהן.
ב תניא, רבי אליעזר אומר: בתשרי נברא העולם. בתשרי נולדו אבות. בתשרי מתו אבות. בפסח נולד יצחק. בראש השנה נפקדו שרה, ורחל, וחנה. בראש השנה יצא יוסף מבית האסורין. בראש השנה בטלה עבודה מאבותינו במצרים. בניסן נגאלו,  ובתשרי עתידין לגאל. רבי יהושע אומר: בניסן נברא העולם. בניסן נולדו אבות. בניסן מתו אבות. בפסח נולד יצחק. בראש השנה נפקדו שרה, רחל, וחנה. בראש השנה יצא יוסף מבית האסורין. בראש השנה בטלה עבודה מאבותינו במצרים. בניסן נגאלו ובניסן עתידין לגאל. תניא: רבי אליעזר אומר: מנין שבתשרי נברא העולם? שנאמר:  "ויאמר אלהים: תדשא הארץ דשא, עשב מזריע זרע, עץ פרי" וגו'. איזהו חדש שהארץ מוציאה דשאים, ואילן מלא פרות? הוי אומר, זה תשרי. ואותו הפרק, זמן רביעה היה, וירדו גשמים  וצמחו, שנאמר:  "ואד יעלה מן הארץ" וגו'. רבי יהושע אומר: מנין שבניסן נברא העולם? שנאמר:  "ותוצא הארץ דשא עשב מזריע זרע למינהו, ועץ עשה פרי" וגו'. איזהו חדש שהארץ  [מלאה] דשאים ואילן מוציא פרות? הוי אומר: זה ניסן, ואותו הפרק, זמן בהמה חיה ועוף שמזדוגין זה עם זה, שנאמר:  "לבשו כרים הצאן" וגו'. ואידך נמי, הא כתיב:  "ועץ עשה פרי"? ההוא, לברכה לדורות הוא דכתיב! ואידך נמי, הכתיב: "עץ פרי"? ההוא, כרבי יהושע בן לוי, דאמר רבי יהושע בן לוי: מעשה בראשית, בקומתן נבראו, לדעתן נבראו, לצביונם נבראו, שנאמר:  "ויכלו השמים והארץ, וכל צבאם". אל תקרי 'צבאם' אלא 'צביונם'. רבי אליעזר אומר: מנין שבתשרי נולדו אבות? שנאמר:  "ויקהלו אל המלך שלמה כל איש ישראל בירח האתנים בחג" וגו', ירח שנולדו בו איתני עולם. מאי משמע, דהאי 'איתן' לישנא דתקיפין הוא? דכתיב:  "איתן מושבך" וגו'. ואומר:  "שמעו הרים את ריב ה', והאתנים מסדי ארץ" וגו'. ואומר:  "קול דודי הנה זה בא  [מדלג על ההרים מקפץ על הגבעות"]. "מדלג על ההרים", בזכות אבות. "מקפץ על הגבעות", בזכות אמהות.
ג רבי יהושע אומר: מנין שבניסן נולדו אבות? שנאמר:  "ויהי בשמונים שנה וארבע מאות שנה לצאת בני ישראל מארץ מצרים, בשנה הרביעית בחדש זו" וגו'. ירח שנולדו בו זיותני עולם. והכתיב: "בירח האתנים"? התם, דתקיפי במצוות. ואידך, הכתיב נמי: "בחדש זו"? ההוא, משום דאית ביה זיוא לאילני, דאמר רב יהודה: האי מאן דנפיק ביומי דניסן, וחזי לאילני דמלבלבי, אומר: "ברוך שלא חסר בעולמו כלום, וברא בו בריות טובות ואילנות טובים להתנאות בהם בני אדם". מאן דאמר: בניסן נולדו אבות, בניסן מתו. מאן דאמר: בתשרי נולדו, בתשרי מתו, שנאמר:  "בן מאה ועשרים שנה אנכי היום" וגו'. שאין תלמוד לומר 'היום', ומה תלמוד לומר 'היום'? היום מלאו ימי ושנותי, ללמדך, שהקדוש ברוך הוא יושב וממלא שנותיהם של צדיקים מיום ליום, ומחדש לחדש, שנאמר:  "את מספר ימיך אמלא". בפסח נולד יצחק, מנא לן? דכתיב:  "למועד אשוב אליך כעת חיה ולשרה בן". אימת קאי? אילימא בפסח וקאמר ליה: בעצרת, בחמשין יומין מי קא ילדה? אלא דקאי בעצרת, וקאמר ליה: בתשרי. אכתי, בחמשה ירחי מי קא ילדה? אלא דקאי בחג, וקאמר ליה: בניסן. ואכתי, בשיתא ירחי מי קא ילדה? תנא: אותה שנה, מעברת היתה. סוף סוף, כי מדלי מר ימי טמאה, בצרי להו! אמר מר זוטרא: אפלו למאן דאמר: 'יולדת לתשעה', אינה יולדת למקטעין,  'יולדת לשבעה', יולדת למקטעין, שנאמר:  "ויהי לתקפות הימים" וגו'. מעוט 'תקופות', שתים. ומעוט 'ימים', שנים. בראש השנה נפקדה שרה, רחל וחנה, מנא לן? אמר רבי אלעזר: אתיא 'זכירה' 'זכירה'. ואתיא 'פקידה' 'פקידה'.  כתיב בה ברחל:  "ויזכר אלהים את רחל". וכתיב בה בחנה:  "ויזכרה ה'". ואתיא 'זכירה' 'זכירה' מראש השנה, דכתיב:  "זכרון תרועה מקרא קדש". ואתיא 'פקידה' 'פקידה'. כתיב בה בשרה:  "וה' פקד את שרה כאשר אמר". וכתיב בה בחנה: "כי פקד ה' את חנה". בראש השנה יצא יוסף מבית האסורים, מנא לן? דכתיב:  "תקעו בחדש שופר, בכסה ליום חגנו   כי חק לישראל הוא משפט לאלהי יעקב".   "עדות ביהוסף שמו בצאתו על ארץ מצרים, שפת לא ידעתי אשמע". בראש השנה בטלה עבודה מאבותינו במצרים  כתיב הכא:  "מתחת סבלות מצרים". וכתיב התם:  "הסירותי מסבל שכמו" וגו'. בניסן נגאלו, כדאיתא. ובתשרי עתידין לגאל,  אתיא 'שופר' 'שופר', כתיב הכא: "תקעו בחדש שופר". וכתיב התם:  "והיה ביום ההוא יתקע בשופר גדול". רבי יהושע אומר: בניסן נגאלו ובניסן עתידין לגאל, מנא לן? דכתיב:  "ליל שמרים הוא לה'". לילה המשמר ובא מששת ימי בראשית.  ואידך? ההוא, לילה המשמר ובא מן המזיקין. ואזדו לטעמיהו, דתניא:  "בשנת שש מאות שנה לחיי נח, בחדש השני בשבעה־עשר יום לחדש". רבי יהושע אומר: אותו היום, שבעה־עשר באיר היה, יום שמזל כימה שוקע ביום ומעינות מתמעטין, ומתוך ששנו מעשיהן, שנה הקדוש ברוך הוא עליהם מעשה בראשית, והעלה מזל כימה ביום, ונטל שני כוכבים מכימה והביא מבול לעולם. רבי אליעזר אומר: אותו היום שבעה־עשר במרחשון היה, יום שמזל כימה עולה ביום, ומעינות מתגברים. ומתוך ששנו מעשיהן, שנה הקדוש ברוך הוא עליהן מעשה בראשית, והעלה מזל כימה ביום ונטל שני כוכבים, והביא מבול לעולם.
ד משנה. בארבעה פרקים העולם נדון, בפסח על התבואה, בעצרת על פרות האילן, בראש השנה כל באי עולם עוברין לפניו כבני מרון, שנאמר:  "היצר יחד לבם המבין אל כל מעשיהם". ובחג, נדונין על המים. גמרא. הא תבואה?  אילימא הך תבואה דקימא, כל הני הרפתקי דעדו עלה,  אימת איתדון? אלא תבואה דמזרעה! למימרא: דחד דינא מיתדנא? והתניא: תבואה שארע בה קרי או אנס קדם הפסח נדונת לשעבר, אחר הפסח נדונת להבא. ואדם שארע בו קרי או אנס קדם יום הכפורים נדון לשעבר. אחר יום הכפורים נדון להבא. אמר רבא: שמע מינה, תרי דיני מתדנא . אמר אביי: הלכך, כי חזי אינש דמצלח זרעא אפלא, ליקדים וליזרע חרפא, דעד דמטי למדיניה, קדים וסליק.
ה מני מתניתין? לא רבי מאיר ולא רבי יהודה ולא רבי יוסי ולא רבי נתן, דתניא: הכל נדונין בראש השנה וגזר־דין שלהם נחתם ביום הכפורים, דברי רבי מאיר. רבי יהודה אומר: הכל נדונין בראש השנה וגזר־דין שלהם נחתם כל אחד ואחד בזמנו, בפסח על התבואה, בעצרת על פרות האילן, בחג על המים, ואדם נדון בראש השנה, וגזר־דין שלו נחתם ביום הכפורים. רבי יוסי אומר: אדם נדון בכל יום, שנאמר:  "ותפקדנו לבקרים". רבי נתן אומר: אדם נדון בכל שעה, שנאמר:  "לרגעים תבחננו". וכי תימא: לעולם רבי יהודה היא, וכי קתני מתניתין, אגזר־דין. אי הכי, קשיא 'אדם'! אמר רבא:  האי תנא  דבי רבי ישמעאל הוא, דתנא דבי רבי ישמעאל: בארבעה פרקים העולם נדון; בפסח על התבואה, בעצרת על פרות האילן, ובחג על המים, ואדם נדון בראש השנה, וגזר־דין שלו נחתם ביום הכפורים. וכי קתני מתניתין, אתחלת דין. אמר רב חסדא: מאי טעמא דרבי יוסי? מאי טעמא דרבי יוסי? כדקאמר טעמא! "ותפקדנו לבקרים"! אנן, הכי קאמרינן: כרבי נתן מאי טעמא לא קאמר? 'בחינה', עיוני בעלמא היא. 'פקידה' נמי, עיוני בעלמא היא! אלא אמר רב חסדא: טעמא דרבי יוסי מהכא:  "לעשות משפט עבדו, ומשפט עמו ישראל דבר יום ביומו". ואמר רב חסדא: מלך וצבור, מלך נכנס תחלה לדין, דכתיב: "לעשות משפט עבדו". והדר "משפט עמו". מאי טעמא? איבעית אימא: דלאו אורח ארעא למיתב מלכא מאבראי. ואי בעית אימא: מקמי דליפוש חרון־אף. אמר רב יוסף: כמאן מצלינן האידנא אקצירי ואמריעי? כמאן? כרבי יוסי! ואי בעית אימא: לעולם כרבנן, וכדרבי יצחק, דאמר רבי יצחק: יפה צעקה לאדם בין קדם גזר־דין בין לאחר גזר־דין.
ו תניא: רבי יהודה אומר משום רבי עקיבא: מפני מה אמרה תורה: הביאו עמר בפסח? מפני שהפסח, זמן תבואה הוא. אמר הקדוש ברוך הוא: הקריבו לפני עמר בפסח, כדי שתתברך לכם תבואה שבשדות. ומפני מה אמרה תורה: הביאו שתי הלחם בעצרת? מפני שעצרת זמן פרות אילן הוא. אמר הקדוש ברוך הוא: הקריבו לפני שתי הלחם בעצרת, כדי שיתברכו לכם פרות שבאילן. ומפני מה אמרה תורה: נסכו  מים בחג?  אמר הקדוש ברוך הוא: נסכו לפני מים בחג, כדי שיתברכו לכם גשמי שנה. ואמר הקדוש ברוך הוא: אמרו לפני: מלכיות, זכרונות ושופרות בראש השנה. 'מלכיות', כדי שתמליכוני עליכם. 'זכרונות', כדי שתבוא זכרוניכם לפני לטובה, ובמה? 'בשופר'. [אמר רבי אבהו: למה תוקעין בשופר של איל? אמר הקדוש ברוך הוא: תקעו לפני בשופר של איל, כדי שאזכר לכם עקדת יצחק בן אברהם, ומעלה אני עליכם כאלו עקדתם עצמכם לפני. ואמר רבי יצחק: למה תוקעין בראש השנה? למה תוקעין? רחמנא אמר תקעו! אלא למה מריעין? 'מריעין'? רחמנא אמר: "זכרון תרועה"! אלא למה תוקעין ומריעין כשהן יושבין, ותוקעין ומריעין כשהן עומדין? כדי לערבב השטן. ואמר רבי יצחק: כל שנה שאין תוקעין לה בתחלתה, מריעין לה בסופה, מאי טעמא? דלא איערבב שטן].
ז אמר רבי יצחק: כל שנה שרשה בתחלתה, מתעשרת בסופה, מאי טעמא? דכתיב:  "מרשית השנה ועד אחרית שנה". 'מרשית' כתיב. "ועד אחרית שנה",  [סופה], דאית לה אחרית. ואמר רבי יצחק: אין דנין את האדם אלא לפי מעשיו של אותה שעה, שנאמר:  "כי שמע אלהים אל קול הנער באשר הוא שם". ואמר רבי יצחק: שלשה דברים מזכירין עונותיו של אדם, אלו הן: קיר נטוי, ועיון תפלה, ומוסר דין על חברו. דאמר רבי חנן: כל המוסר דין על חברו, הוא נענש תחלה, שנאמר:  "ותאמר שרי אל אברם: חמסי עליך" וגו'. וכתיב:  "ויבא אברהם לספוד לשרה" וגו'. ואמר רבי יצחק: ארבעה דברים מקרעין גזר־דינו של אדם, אלו הן: 'צדקה', 'צעקה', 'שנוי השם' ו'שנוי מעשה'. 'צדקה' דכתיב:  "וצדקה תציל ממות". 'צעקה' דכתיב:  "ויצעקו אל ה' בצר להם" וגו'. ו'שנוי השם' דכתיב:  "ויאמר ה' אל אברם שרי אשתך, לא תקרא את שמה 'שרי' כי 'שרה' שמה". ולבסוף: "וברכתי אותה, וגם נתתי ממנה" וגו'. 'שנוי מעשה' דכתיב:  "וירא האלהים את מעשיהם, כי שבו מדרכם הרעה". [וכתיב: "וינחם האלהים על הרעה אשר דבר לעשות להם ולא עשה"]. ויש אומרים: אף 'שנוי מקום' שנאמר:  "ויאמר ה' אל אברם לך לך" וגו'. והדר, "ואעשך לגוי גדול". ואידך? ההוא, זכותא דארץ ישראל הוא דאהניא ליה. ואמר רבי יצחק: חיב אדם להקביל פני רבו ברגל, שנאמר:  "ויאמר: מדוע את הלכת אליו היום? לא חדש ולא שבת". מכלל, דבחדש ושבת איבעי לה למיזל!
ואמר רבי יצחק: חיב אדם לטהר את עצמו ברגל, שנאמר:  "ובנבלתם לא תגעו", תניא נמי הכי: "ובנבלתם לא תגעו", יכול יהו ישראל מזהרים על מגע נבלה? תלמוד לומר:  "אמר אל הכהנים בני אהרן", בני אהרן מזהרין, בני ישראל אין מזהרין. והלא דברים קל־וחמר, ומה טמאה חמורה, כהנים מזהרין, ישראל אין מזהרין, טמאה קלה לא כל־שכן! אלא מה תלמוד לומר: "ובנבלתם לא תגעו"? ברגל!
ח אמר רבי כרוספדאי, אמר רבי יוחנן: שלשה ספרים נפתחים בראש השנה, אחד של צדיקים גמורים, ואחד של רשעים גמורים, ואחד של בינוניים. של צדיקים גמורים, נכתבים ונחתמים לאלתר לחיים. של רשעים גמורים, נכתבים ונחתמים לאלתר למיתה. ובינוניים, תלויים ועומדים מראש השנה עד יום הכפורים. זכו, נכתבו לחיים, לא זכו, נכתבים למיתה. אמר רבי  [אבין]: מאי קראה?  "ימחו מספר חיים, ועם צדיקים אל יכתבו". 'ימחו מספר', זה ספרן של רשעים גמורים. 'חיים', זה ספרן של צדיקים גמורים. 'ועם צדיקים אל יכתבו', זה ספרן של בינוניים. רב נחמן בר יצחק אמר, מהכא:  "ואם אין, מחני נא מספרך אשר כתבת". 'מחני נא', זה ספרן של רשעים גמורים. 'מספרך', זה ספרן של צדיקים גמורים. 'אשר כתבת', זה ספרן של בינוניים.
ט תניא, בית שמאי אומרים: שלש כתות הן ליום הדין, אחד של צדיקים גמורים, ואחד של בינוניים, ואחד של רשעים גמורים.  צדיקים גמורים נכתבין ונחתמין לאלתר לחיי העולם הבא.  רשעים גמורים נכתבין ונחתמין לאלתר לגיהנם, שנאמר:  "ורבים מישני אדמת עפר יקיצו, אלה לחיי עולם, ואלה לחרפות לדראון עולם". בינוניים יורדין לגיהנם ומצפצפין ועולים, שנאמר:  "והבאתי את השלשית באש וגו' הוא יקרא בשמי ואני אענה אתו". ועליהם אמרה חנה:  "ה' ממית ומחיה" וגו'. ובית הלל אומרים: "ורב־חסד", מטה כלפי חסד. ועליהם אמר דוד:  "אהבתי כי ישמע ה' את קולי". ועליהם נאמרה כל הפרשה כלה:  "דלתי ולי יהושיע". פושעי ישראל בגופן ופושעי גויים בגופן, יורדין לגיהנם  ונדונין בה שנים־עשר חדש, לאחר שנים־ עשר חדש, גופן כלה ונשמתן נשרפת, ורוח מפזרתן, ונעשים אפר תחת כפות רגלי הצדיקים, שנאמר:  "ועסותם רשעים, כי יהיו אפר תחת כפות רגליכם". אבל הצדוקים, והמסורות לאנסים, והמומרים לעבודה זרה, והאפיקורסים, ושכפרו בתורה, ושכפרו בתחית המתים, ושפרשו מדרכי צבור, ושנתנו חתיתם בארץ החיים, ושחטאו, ושהחטיאו את הרבים, כגון: ירבעם בן נבט וחבריו, יורדין לגיהנם ונדונין בה לדורי דורות, שנאמר:  "ויצאו וראו בפגרי האנשים הפשעים" וגו'. גיהנם כלה והם אינם כלים, שנאמר:  "וצורם לבלות שאול".  וכל כך למה? לפי שפשטו ידיהם בזבול, שנאמר : "מזבל לו", ואין 'זבל' אלא בית המקדש, שנאמר:  "בנה בניתי בית זבל לך" וגו'.  [ועליהם אמרה חנה:  "ה' יחתו מריביו"]. אמר רבי יצחק בר אבין: ופניהם דומין לשולי קדרה. אמר רבא: ואינהו, משפירי בני מחוזא, ומקרין: 'בני־גיהנם'. אמר מר: בית הלל אומרים: 'ורב־ חסד', מטה כלפי חסד. והכתיב: "והבאתי את השלשית באש"? התם, עון דפושעי ישראל בגופן. והאמרת: לית להו תקנה? התם, ברובא עונות, הכא, במחצה עונות ומחצה זכיות.  ואית ביה [נמי] עון ד'פושעי ישראל בגופם' לא סגיא דלאו "והבאתי את השלשית באש". ואם לאו: "ורב־חסד", מטה כלפי חסד. ועליהם אמר דוד:  "אהבתי כי ישמע ה'" וגו'.
י דרש רבא: מאי דכתיב:  "אהבתי כי ישמע ה'"? אמרה כנסת ישראל לפני הקדוש ברוך הוא: רבונו של עולם, אימתי אני אהובה לפניך? בזמן שאתה שומע בקול תחנוני. "דלתי ולי יהושיע", אף על פי שדלה אני במצוות, לי נאה להושיע. 'פושעי ישראל בגופן' מאי נינהו? אמר רב: קרקפתא דלא מנח תפלין. 'פושעי עובדי כוכבים בגופן'? אמר רב: בעברה. ו'שנתנו חתיתם בארץ החיים' אמר רב חסדא: זה פרנס, המטיל אימה יתרה על הצבור שלא לשם שמים, דאמר רב יהודה, אמר רב: כל פרנס, המטיל אימה יתרה על הצבור שלא לשם שמים, אינו רואה בן תלמיד־חכם, שנאמר:  "לכן יראוהו אנשים, לא יראה כל חכמי־לב".
יא אמר מר: ובית הלל אומרים: "ורב חסד", מטה כלפי חסד. היכי עביד? רבי אלעזר אומר: 'כובש', שנאמר:  "ישוב ירחמנו, יכבש עונתינו" וגו'. רבי יוסי ברבי חנינא אומר: 'נושא', שנאמר:  "נשא עון ועובר על פשע". 
תנא דבי רבי ישמעאל: מעביר ראשון ראשון, וכך היא המדה. אמר רבא: ועון עצמו אינו נמחק, דאי איכא רובא עונות, מיחשיב בהדיהו. אמר רבא: כל המעביר על מדותיו מעבירין לו על כל פשעיו, שנאמר: "נשא עון ועבר על פשע". למי 'נושא עון'? למי ש'עובר על פשע'. רב הונא בריה דרב יהושע חלש, על רב פפא לשיולי ביה. חזא  [דחליש] ליה עלמא, אמר להו: עיבידו ליה זודתא. לסוף איתפח. הוה קא מיכסיף רב פפא למחזיה. אמרי ליה: מאי חזית? אמר  [להו]: אין, הכי הוה! ואמר להו הקדוש ברוך הוא: הואיל ולא מוקים במיליה, לא תוקמו בהדיה, שנאמר:   "נשא עון" וגו' [למי 'נושא עון'? ל'עבר על פשע'  "לשארית נחלתו"]. אמר רבי אחא בר חנינא: אליה וקוץ בה, "לשארית נחלתו" ולא לכל נחלתו. למי שמשים עצמו כשירים. 
יב "ויעבר ה' על פניו ויקרא" . אמר רבי יוחנן: אלמלא מקרא כתוב, אי־אפשר לאמרו, מלמד שנתעטף הקדוש ברוך הוא כשליח־צבור, והראה לו למשה סדר תפלה. אמר לו: כל זמן שישראל חוטאין,  יעשו לפני כסדר הזה, ואני אמחל להם עונותיהם.  "השם השם", אני הוא קדם שיחטא אדם, אני הוא לאחר שיחטא אדם ויעשה תשובה. "א־ל רחום וחנון, ארך אפים ורב חסד ואמת". אמר רב יהודה: ברית כרותה לשלש־עשרה מדות, שאינן חוזרות ריקם, שנאמר:  "הנה אנכי כרת ברית" וגו'. אילפא רמי, כתיב:  "ורב חסד", וכתיב:  "ואמת". בתחלה "אמת", ולבסוף "ורב חסד". רבי אלעזר רמי, כתיב  "ולך אדני חסד", וכתיב:  "כי אתה תשלם לאיש כמעשהו", בתחלה, "כי אתה תשלם לאיש כמעשהו", ולבסוף "ולך אדני חסד". רב הונא רמי, כתיב:  "צדיק ה' בכל דרכיו", וכתיב:  "וחסיד בכל מעשיו", בתחלה "צדיק", ולבסוף "חסיד".
יג אמר רבי יוחנן: גדולה תשובה, שמקרעת גזר־דינו של אדם, שנאמר:  "השמן לב העם הזה [ואזניו הכבד, ועיניו השע, פן יראה בעיניו, ובאזניו ישמע, ולבבו יבין, ושב ורפא לו"]. אמר ליה רב פפא לאביי: ודלמא קדם גזר־דין? אמר ליה: "ושב ורפא לו" כתיב. אי־זהו דבר שצריך רפואה? הוי אומר: זה גזר־דין. מיתיבי: השב בינתים, מוחלין לו, לא שב בינתים, אפלו הביא כל אילי נביות שבעולם אין מוחלין לו. לא קשיא, הא ביחיד, הא בצבור. מיתיבי:  "תמיד עיני ה' אלהיך בה מרשית" וגו'. עתים לטובה, ועתים לרעה. 'עתים לטובה' כיצד? הרי שהיו ישראל רשעים גמורים בראש השנה, ופסקו עליהם גשמים מועטים, לסוף, חזרו בהם, להוסיף עליהם אי־אפשר שכבר נגזרה גזרה, אלא הקדוש ברוך הוא מורידן בזמנן, על הארץ שצריכה להם, הכל לפי הארץ. 'עתים לרעה' כיצד? הרי שהיו ישראל צדיקים גמורים בראש השנה, ופסקו להם גשמים מרבין, לסוף,  [חזרו]. לפחת מהן אי־אפשר, שכבר נגזרה גזרה, אלא הקדוש ברוך הוא מורידן שלא בזמנן, על הארץ שאינה צריכה להם. לטובה מיהא, ליקרע לגזר־דיניהו, ולוסיף בהו! שאני התם, דאפשר בהכי. תא שמע:  "יורדי הים באניות, עשי מלאכה במים רבים, המה ראו מעשי ה' ונפלאותיו במצולה, ויאמר ויעמד רוח סערה וגו', יעלו שמים ירדו תהומות וגו', יחוגו וינועו כשכור וגו', ויצעקו אל ה' בצר להם וגו', יודו לה' חסדו ונפלאותיו לבני אדם".  עשה להם סמניות, כ'אכין' ו'רקין' שבתורה, לומר לך: צעקו קדם גזר־דין, נענו. לאחר גזר־דין, לא נענו! הנך נמי, כיחידים דמו. 
תא שמע: שאלה בלוריאה הגיורת את רבן גמליאל, כתוב בתורתכם:  "אשר לא ישא פנים ולא יקח שחד", וכתיב:  "ישא ה' פניו אליך, וישם לך שלום". נטפל לה רבי יוסי הכהן, אמר לה: אמשל לך משל למה הדבר דומה: לאדם שנושה בחברו מנה, וקבע לו זמן בפני המלך, ונשבע לו בחיי המלך. הגיע זמן ולא נתן לו כלום, בא לפיס את המלך, אמר לו: עלבוני מחול לך, לך ופיס את חברך. אף הכא נמי, כאן בעברות שבין אדם לחברו, כאן בעברות שבין אדם למקום. עד שבא רבי עקיבא ולמד: כאן קדם גזר־דין, כאן לאחר גזר־דין! הכא נמי ביחיד. וגזר־דין דיחיד גופיה, תנאי היא, דתניא: היה רבי מאיר אומר: שנים שעולין למטה וחלין שוה, וכן שנים שעולין לגרדום לדין, ודינם שוה, זה ירד וזה לא ירד, זה נצול וזה לא נצול, מפני מה זה ירד וזה לא ירד? זה נצול וזה לא נצול? זה התפלל ונענה, וזה התפלל ולא נענה. ומפני מה זה התפלל ונענה, וזה התפלל ולא נענה? זה שהתפלל תפלה שלמה, נענה, וזה שלא התפלל תפלה שלמה, לא נענה. רבי  [אלעזר] אומר: כאן קדם גזר־דין, כאן לאחר גזר־דין. רבי יצחק אומר: יפה צעקה לאדם, בין קדם גזר־דין, בין לאחר גזר־דין. וגזר־דין דצבור, מי מקרע?! והכתיב:  "כבסי מרעה לבך ירושלם למען" וגו'. וכתיב:  "כי אם תכבסי בנתר, ותרבי לך ברית" וגו'. מאי לאו, כאן, קדם גזר־דין, כאן, לאחר גזר־דין? לא! אידי ואידי לאחר גזר־דין, ולא קשיא, כאן, בגזר־דין שיש עמו שבועה, כאן, בגזר־דין שאין עמו שבועה, כדרב שמואל בר אמי, דאמר רב שמואל בר אמי, ואמרי לה: [אמר] רבי שמואל בר נחמני, אמר רבי  [יונתן]: מנין לגזר־דין שיש עמו שבועה, שאינו מתקרע? שנאמר:  "ולכן נשבעתי לבית־עלי, אם יתכפר עון בית־עלי בזבח ובמנחה" וגו'. אמר  [רבה]: "בזבח ובמנחה" אינו מתכפר, אבל מתכפר הוא בדברי תורה. אביי אמר: "בזבח ובמנחה" אינו מתכפר, אבל מתכפר הוא בתורה ובגמילות חסדים. כי הא  [דרבה] ואביי, תרוויהו מדבית־עלי קאתו;  [רבה] דעסק בתורה, חיי ארבעין שנין. אביי דעסק בתורה ובגמילות חסדים, חיי שתין שנין. תנו רבנן: משפחה אחת היתה בירושלים, שהיו מתיה מתים בני שמונה עשרה שנה, ובאו והודיעו את רבן יוחנן בן זכאי. אמר להם: שמא ממשפחת בית־עלי אתם? דכתיב ביה:  "וכל מרבית ביתך ימותו אנשים". לכו ועסקו בתורה וחיו. הלכו ועסקו בתורה וחיו, והיו קוראין אותה, "משפחת [רבן] יוחנן" על שמו.
יד אמר רב שמואל בר איניא משמיה דרב: מנין לגזר־דין של צבור שאינו נחתם? "שאינו נחתם"?! והכתיב:  "נכתם עונך לפני". אלא, מנין שאף על פי שנחתם, מתקרע? שנאמר:  "כי מי ה' אלהינו בכל קראנו אליו". והכתיב:  "דרשו ה' בהמצאו"? התם ביחיד, הכא בצבור. וביחיד אימת? אמר  רבה בר אבוה: אלו עשרת ימים, שמראש השנה ועד יום הכפורים.  "ויהי כעשרת הימים, ויגף ה' את נבל". "עשרת ימים", מאי עבידתיהו? אמר רב יהודה, אמר רב: כנגד עשר לגימות, שנתן נבל לעבדי דוד.  רב נחמן אמר רבה בר אבהו:  [אלו] עשרת ימי תשובה, שמראש השנה ועד יום הכפורים.
טו פסקא. בראש השנה כל באי עולם וכו'. מאי 'כבני מרון'? הכא תרגימו,כבני אימרנא. רבי שמעון בן לקיש אמר: כמעלות בית  [מרון]. [אמר רב יהודה, אמר שמואל: כחילות של בית דוד. אמר רבה בר בר חנה, אמר רבי יוחנן: וכלן נסקרין בסקירה אחת. אמר רב נחמן בר יצחק: אף אנן נמי תנינן:  "היצר יחד לבם, המבין אל כל מעשיהם". מאי קאמר? אילימא דהכי קאמר: דברינהו לכולי עלמא לליביהו מיחד כי הדדי, הא קא חזינן דלאו הכי [הוא!] אלא הכי קאמר: היצר רואה יחד לבם, והוא מבין אל כל מעשיהם.
טז משנה. על ששה חדשים שלוחין יוצאין: [על ניסן, מפני הפסח, על אב, מפני התענית, על אלול, מפני ראש השנה. על תשרי, מפני תקנת המועדות. על כסלו, מפני חנכה. על אדר, מפני הפורים. וכשהיה בית המקדש קים, יוצאים אף על איר, מפני פסח קטן. גמרא]. וליפוק נמי א'תמוז' וא'טבת'! דאמר רב חנא בר ביזנא, אמר רבי שמעון חסידא: מאי דכתיב:  "כה אמר ה' צבאות: צום הרביעי, וצום החמישי, וצום השביעי, וצום העשירי, יהיה לבית יהודה לששון ולשמחה" וגו'. קרי להו 'צום' וקרי להו: 'ששון ושמחה'? אלא לאו הכי קאמר: בזמן שיש שלום, יהיה 'לששון ולשמחה', אין שלום, 'צום'! אמר רב פפא: הכי קאמר: בזמן שיש שלום, יהיה 'לששון ולשמחה'. יש גזרה, 'צום', אין גזרה ואין שלום, רצו, מתענין, רצו, אין מתענין. אי הכי, תשעה־באב נמי! אמר רב פפא: שאני תשעה־ באב, הואיל והכפלו בו צרות, דאמר מר: בתשעה־באב חרב הבית בראשונה ובשניה, ונלכדה ביתר, ונחרשה העיר.
יז תניא,  [אמר רבי שמעון:] ארבעה דברים היה רבי עקיבא דורש, ואין אני דורש כמותו;  "צום הרביעי" זה  [תשעה] בתמוז, שבו הבקעה העיר, שנאמר:  "בחדש הרביעי, בתשעה לחדש, ויחזק הרעב בעיר". וכתיב:  "ותבקע העיר  אמאי קרו ליה: "רביעי"? רביעי לחדשים. "צום החמישי" זה תשעה־באב, שבו נשרף בית אלהינו. אמאי קרו ליה: "חמישי"? חמישי לחדשים. "צום השביעי" זה שלשה בתשרי, שבו נהרג גדליה בן אחיקם, ומי הרגו? ישמעאל בן נתניה הרגו. ללמדך, ששקולה מיתתן של צדיקים כשרפת בית אלהינו. אמאי קרו ליה "שביעי"? שביעי לחדשים. "צום העשירי" זה עשרה בטבת, שבו סמך מלך בבל על ירושלים, שנאמר:  "ויהי דבר ה' אלי בשנה התשיעית, בחדש העשירי, בעשור לחדש לאמר". וכתיב:  "בן אדם, כתב לך את שם היום, את עצם היום הזה, סמך מלך בבל אל ירושלים". ואמאי קרי ליה "עשירי"? עשירי לחדשים, והלא היה ראוי זה לכתב ראשון, ולמה נכתב כאן? כדי להסדיר חדשים כתקנן. ואני איני אומר כן, אלא, "צום העשירי" זה חמשה בטבת, שבו באת שמועה לגולה שהכתה העיר, שנאמר:  "ויהי בשתי עשרה שנה בעשרי בחמשה לחדש, לגלותנו, בא אלי הפליט מירושלים לאמר: הכתה העיר". ועשו 'יום־שמועה' כ'יום־שרפה'. ונראין דברי מדבריו, שאני אומר על ראשון ראשון ועל אחרון אחרון. והוא אומר על אחרון ראשון ועל ראשון אחרון.  [אלא, שהוא מונה לסדר חדשים, ואני מונה לסדר פרעניות].
יח כתוב במגלת תענית: בתלתא בתשרי בטילת אדכרתא מן שטריא, שפעם אחת גזרה מלכות יון הרשעה גזרה על ישראל, שלא להזכיר שם שמים על פיהם. וכשגברה מלכות בית חשמונאי ונצחום, התקינו, שיהו מזכירין שם שמים, ואפלו בשטרות. וכך היו מונין: בשנת כך וכך ליוחנן כהן גדול, שהוא כהן לאל־עליון. וכששמעו חכמים בדבר, אמרו: למחר פורע זה את חובו, ונמצא שטר מטל באשפה, ובטלום, ואותו יום עשאוהו יום טוב.
יט בעשרין ותמניא באדר אתא בשורתא טבתא ליהודאי, דלא יעידון מן אוריתא, שפעם אחת גזרה מלכות הרשעה גזרה על ישראל, אשתשר שלא יעסקו בתורה, ושלא ימולו את בניהם, ושיחללו שבת. מה עשה יהודה בן שמוע וחבריו? הלכו ונטלו עצה ממטרוניתא אחת, שכל גדולי רומי מצויין אצלה. אמרה להם: בואו והפגינו בלילה. הלכו והפגינו בלילה, אמרו: אי־שמים, לא אחיכם אנחנו? לא בני אב אחד אנחנו? ולא בני אם אחת אנחנו? מה נשתנינו מכל אמה ולשון, שאתם גוזרין עלינו גזרות קשות? ובטלום, ואותו יום עשאוהו יום טוב.
כ כתיב:  "אמרות ה' אמרות טהרות, כסף צרוף בעליל לארץ, מזקק שבעתים". רב ושמואל, חד אמר: חמשים שערי בינה נבראו בעולם, וכלם נתנו למשה,  חסר אחת, שנאמר:  "ותחסרהו מעט מאלהים". בקש קהלת להיות כמשה, שנאמר:  "בקש קהלת למצא דברי חפץ". יצתה בת־קול ואמרה לו: "וכתוב ישר דברי אמת".  "ולא קם נביא עוד בישראל כמשה". וחד אמר: בנביאים לא קם, אבל במלכים קם! אלא מה אני מקים, "בקש קהלת למצא דברי חפץ"? בקש קהלת לדון דינין שבלב, שלא בעדים ושלא בהתראה, יצתה בת־קול ואמרה לו: "וכתוב ישר דברי אמת".  "על פי שנים עדים או שלשה עדים יקום דבר".