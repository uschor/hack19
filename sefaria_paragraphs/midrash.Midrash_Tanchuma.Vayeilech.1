וילך משה וידבר את הדברים האלה אל כל ישראל. אין וילך אלא לשון תוכחה, שנאמר: לכו חזו מפעלות אלהים . בסוף קהלת כתיב: דברי חכמים כדרבנות . מה דרבן זה מכון את הפרה לתלמיה, אף דברי תורה מכונות לב לומדיהון לדרך טובה. וכמסמרות נטועים , מה מסמר זה קבוע, אף דברי תורה קבועים. ומה נטיעה פרה ורבה, אף דברי תורה פרין ורבין למצא בהם טעם. נתנו מרעה אחד , אף על פי שהללו מטמאין והללו מטהרין, הללו אוסרין והללו מתירין, כלן אמרן משה מפי הגבורה. וכמשמרות נטועים, כתוב בשי״‎ן, לומר, שיש בתורה ארבעה ועשרים ספרים כמנין משמרות שהעמיד דוד, לכך נכתב בשי״‎ן. וכן בדברי הימים נכתב דוד מלא, שהוא בגימטריא ארבע ועשרים, כנגד ארבע ועשרים משמרות שהעמיד דוד.