שבת פרק יח מפנין - צז אמר רבי יוחנן: גדולה הכנסת אורחים כהשכמת בית המדרש, דקתני: מפני האורחים, ומפני בטול בית המדרש. ורב דימי מנהרדעא אמר: יותר מהשכמת בית המדרש, דקתני: מפני האורחים, והדר: ומפני בטול בית המדרש. אמר רבי יהודה, אמר רב: גדולה הכנסת אורחים מהקבלת פני שכינה, דכתיב:  "ויאמר: אדני אם נא מצאתי חן בעיניך אל נא תעבר" וגו'. אמר רבי אלעזר: בוא וראה, שלא כמדת הקדוש ברוך הוא מדת בשר־ודם. מדת בשר־ודם, אין קטן יכול לומר לגדול: המתן עד שאבוא אצלך. ואלו בהקדוש ברוך הוא כתיב:  "ויאמר: אדני אם נא מצאתי חן בעיניך" וגו'. [אמר רב יהודה בר שילא], אמר רב אסי, אמר רבי יוחנן: ששה דברים אוכל אדם פרותיהם בעולם הזה, והקרן קימת לו לעולם הבא, ואלו הן: הכנסת אורחים, ובקור חולים, ועיון תפלה, והשכמת בית המדרש, והמגדל בניו לתלמוד תורה, והדן את חברו לכף זכות. איני, והא אנן תנן: אלו דברים שאדם עושה אותן, אוכל פרותיהם בעולם הזה, והקרן קימת לו לעולם הבא, ואלו הן: כבוד אב ואם, וגמילות חסדים, והבאת שלום בין אדם לחברו, ותלמוד תורה כנגד כלם. [הני אין, מידי אחרינא לא]! הני נמי  בהני שיכי. 
תנו רבנן: הדן את חברו לכף זכות, דנין אותו לזכות. ומעשה באדם אחד, שירד מגליל העליון, ונשכר אצל בעל הבית אחד בדרום שלש שנים. ערב יום הכפורים, אמר לו: תן לי שכרי, ואלך ואזון את אשתי ובני. אמר לו: אין לי מעות. אמר לו: תן לי פרות. אמר לו: אין לי. תן לי קרקע. אין לי. תן לי בהמה. אין לי. תן לי כרים וכסתות. אין לי. הפשיל כליו לאחוריו, והלך לביתו בפחי נפש. לאחר הרגל, נטל בעל הבית שכרו בידו, ועמו משוי שלשה חמורים; אחד של מאכל, ואחד של משתה, ואחד של מיני בגדים, והלך לו לביתו. אחר שאכלו ושתו ונתן לו שכרו, אמר לו: בשעה שאמרת לי: תן לי שכרי, ואמרתי: אין לי מעות, במה חשדתני? אמרתי: שמא פרקמטיא בזול נזדמן לך, ולקחת בהן. ובשעה שאמרת לי: תן לי בהמה, ואמרתי: אין לי בהמה, במה חשדתני? אמרתי: [שמא] משכרת ביד אחרים. בשעה שאמרת לי: תן לי קרקע, ואמרתי לך: אין לי קרקע, במה חשדתני? אמרתי: [שמא] מחכרת ביד אחרים [היא]. ובשעה שאמרתי לך: אין לי פרות, במה חשדתני? אמרתי: שמא אינן מעשרין. ובשעה שאמרתי לך: אין לי כרים וכסתות, במה חשדתני? אמרתי: שמא הקדיש כל נכסיו לשמים. אמר לו: העבודה, כך היה, הדרתי כל נכסי בשביל הורקנוס בני, שלא עסק בתורה. וכשבאתי אצל חברי בדרום, התירו לי כל נדרי. ואתה, כשם שדנתני לזכות, המקום ידין אותך לזכות. תנו רבנן: מעשה בחסיד אחד, שפדה ריבה אחת בת ישראל, ולמלון, השכיבה תחת מרגלותיו. למחר, ירד וטבל, ושנה לתלמידיו. אמר להם: בשעה שהשכבתיה תחת מרגלותי, במה חשדתוני? אמרנו: שמא יש בנו תלמיד שאינו בדוק לרבי. בשעה שירדתי וטבלתי, במה חשדתוני? אמרנו: שמא מפני טרח הדרך ארע קרי לרבי. אמר להם: העבודה, כך היה. ואתם, כשם שדנתוני לכף זכות, המקום ידין אתכם לכף זכות. 
תנו רבנן: פעם אחת הצרך דבר אחד לתלמידי חכמים אצל מטרוניתא אחת, שכל גדולי רומי מצויין אצלה. אמרו: מי ילך? אמר להם רבי יהושע: אני אלך. הלך רבי יהושע ותלמידיו. כיון שהגיע לפתח ביתה, חלץ תפליו ברחוק ארבע אמות ונכנס, ונעל הדלת בפניהם. אחר שיצא, ירד וטבל, ושנה לתלמידיו. ואמר להם: בשעה שחלצתי תפלין, במה חשדתוני? אמרנו: כסבור רבי, אל יכנסו דברי קדשה במקום טמאה. בשעה שנעלתי, במה חשדתוני? אמרנו: שמא דבר מלכות יש בינו לבינה. בשעה שירדתי וטבלתי, במה חשדתוני? אמרנו: שמא נתזה צנורא מפיה על בגדיו של רבי. אמר להם: העבודה, כך היה. ואתם, כשם שדנתוני לזכות, המקום ידין אתכם לזכות. 
אבלט אשכחיה לשמואל דגני בשמשא, אמר ליה: חכימא דיהודאי, בישא מי הוי טבא? אמר ליה: יומא דהקזה הוא. ולא היא, אלא איכא [יומא] דמעלי בה שמשא בכוליה שתא, יומא דנפלה ביה תקופת תמוז, וסבר, לא איגלי ליה. רב ושמואל דאמרי תרויהו: כל המקל בסעודת הקזת דם, מקילין לו מזונותיו מן השמים, ואומרים: הוא על חייו לא חס, אני אחוס עליו? 
אמר מר: חמשה דברים קרובים למיתה יותר מן החיים, [ואלו הן]: אכל ועמד, שתה ועמד, ישן ועמד, והקיז דם ועמד, שמש מטתו ועמד.
צד אמר שמואל: פורסא דדמא, כל תלתין יומין. בין הפרקים ימעט, ובין הפרקים יחזר וימעט. ואמר שמואל: פורסא דדמא, חד בשבתא, ארבעה, ומעלי שבתא. אבל שני וחמישי לא. דאמר מר: מי שיש לו זכות אבות, יקיז דם בשני ובחמישי, שבית־דין של מעלה ושל מטה שוין כאחד. בתלתא בשבתא, מאי טעמא לא? משום דקימא ליה מאדים בזווי. מעלי שבתא, נמי קימא בזווי? כיון דדשו ביה רבים,  "שמר פתאים ה'". אמר שמואל: ארבע דהוא ארבע, ארבע דהוא ארביסר, ארבע דהוא עשרים וארבע, ארבע דליכא ארבע בתריה, סכנתא. ראש חדש ושני לו, חולשא. שלישי לו, סכנתא. מעלי יומא טבא, חולשא. מעלי יומא טבא דעצרתא, סכנתא, וגזרו רבנן אכולהו מעלי יומא טבא, משום מעלי יומא טבא דעצרתא, דנפק ביה זיקא ושמיה 'טבוח', דאי לא קבלו ישראל תורה, הוה טבח להו לבשריהו ולדמיהו. 
אמר רב נחמן , אמר רבה בר אבוה, אמר רב: כל האמור בפרשת תוכחה, עושין לחיה בשבת, שנאמר:  "ומולדותיך ביום הולדת אותך, לא כרת שרך, ובמים לא רחצת למשעי, והמלח לא המלחת, והחתל לא חתלת". "ומולדותיך ביום הולדת", מכאן שמילדין את הולד בשבת. "לא כרת שרך", מכאן שחותכין הטבור בשבת. "ובמים לא רחצת למשעי", מכאן שרוחצין הולד בשבת. "והמלח לא המלחת", מכאן שמולחין הולד בשבת. "והחתל לא חתלת", מכאן שמלפפין הולד בשבת.