חולין פרק ו - לב תנו רבנן:  "כי ירחיב ה' אלהיך את גבלך" וגו'. למדה תורה דרך ארץ, שלא יאכל אדם בשר אלא לתאבון. יכול יקח אדם מן השוק ויאכל? תלמוד לומר:  "וזבחת מבקרך ומצאנך". יכול יזבח כל בקרו ויאכל? כל צאנו ויאכל? תלמוד לומר: 'מבקרך', ולא 'כל־בקרך', 'מצאנך', ולא 'כל־צאנך'. מכאן אמר רבי אלעזר בן עזריה: מי שיש לו מנה, יקח לפסו ליטרא ירק. עשרה מנה, יקח לפסו ליטרא דגים. חמשים מנה, יקח לפסו ליטרא בשר. מאה מנה, ישפתו לו קדרה בכל יום. ואינך אימת? מערב שבת לערב שבת. אמר רב: צריכין אנו לחוש לדברי זקן. אמר רבי יוחנן: אבא, ממשפחת בריאים הוה, אבל כגון אנו, מי שיש לו פרוטה בתוך  [כיסו], יריצנה לחנוני. אמר רב נחמן: כגון אנו לווין ואוכלין.  "כבשים ללבושך", מגז כבשים יהי מלבושך,  ומחיר שדה עתודים", לעולם ימכר אדם שדה, ויקח עתודים. ואל ימכר אדם עתודים ויקח שדה.  "ודי חלב עזים", דיו לאדם שיתפרנס מחלב גדיים וטלאים שבתוך ביתו.  "ללחמך ללחם ביתך", לחמך קודם ללחם ביתך.  "וחיים לנערותיך", אמר מר זוטרא בריה דרבי נתן: תן חיים לנערותיך. מכאן למדה תורה דרך ארץ שלא ילמד אדם את בנו בשר ויין.
לג אמר רבי יוחנן: הרוצה שיתעשר, יעסק בבהמה דקה, אמר רב חסדא: מאי דכתיב:  "ועשתרת צאנך", שמעשרות את בעליהן. ואמר רבי יוחנן: כסא דחרשין ולא כסא דפושרין. והני מילי בכלי מתכות, אבל בכלי חרש, לית לן בה. ובכלי מתכות נמי לא אמרן אלא דלא שדי בהו ציביא, אבל שדי בהו ציביא לית לן בה. וכי לא שדי בהו ציביא, נמי לא אמרן, אלא דלא ציץ, אבל ציץ, לית לן בה. ואמר רבי יוחנן: מי שהניח לו אביו מעות הרבה ורוצה לאבדן, ילבש כלי פשתן וישתמש בכלי זכוכית, וישכר פועלים ואל ישב עמהם. ילבש כלי פשתן, בכיתנא רומיתא. וישתמש בכלי זכוכית, בזוגיתא חיורתא. וישכר פועלים ואל ישב עמהם, בתורי, דנפיש פסידיהו. דרש רב עוירא, זמנין אמר לה משמיה דרבי אמי וזמנין אמר לה משמיה דרבי אסי: מאי דכתיב:  "טוב איש חונן ומלוה, יכלכל דבריו במשפט". לעולם יאכל אדם וישתה, פחות ממה שיש לו, וילבש ויתכסה במה שיש לו, ויכבד אשתו ובניו יותר ממה שיש לו, שהם תלויין בו, והוא תלוי במי שאמר והיה העולם.
לד רבי חיא נפל ליה יאניבא בכיתניה, [אתא לקמיה דרבי, אמר ליה: שקול עופא ושחוט על בוביתא דמיא, דמורח דמא ושביק ליה]. ומי נפל ליה יאניבא בכיתניה? והאמר רבין בר אבא, ואמרי לה רבי אבין בר שבא: משעלו בני הגולה, פסקו הזיקים, והזועות, והרוחות, והרעמים, ולא החמיץ יינם, ולא לקה פשתנם, ונתנו חכמים עיניהם ברבי חיא ובניו. כי מהניא זכותיהו, אעלמא, אדידהו, לא, כדרב יהודה אמר רב, דאמר רב יהודה, אמר רב: בכל יום ויום בת־קול יוצאת ואומרת, כל העולם כלו נזון בשביל חנינא בני, וחנינא בני, די לו בקב חרובין מערב שבת לערב שבת.
לה תניא:  "ושפך וכסה", מי ששפך הוא יכסנו. מעשה באחד ששחט, וקדם חברו וכסה, וחיבו רבן גמליאל לתן עשרה זהובים. איבעיא להו: שכר מצוה, או שכר ברכה? למאי נפקא מינה? לברכת המזון, אי אמרת: שכר מצוה, אחת היא, ואי אמרת: שכר ברכה, הוין ארבעין. מאי? תא שמע, דאמר ליה ההוא צדוקי לרבי: מי שיצר הרים לא ברא רוח, ומי שברא רוח לא יצר הרים, דכתיב:  "כי הנה יוצר הרים וברא רוח". אמר ליה: שוטה, שפיל לסיפה דקרא: "ה' אלהי צבאות שמו". אמר ליה: נקוט לי זמני תלתא יומי, ומהדרנא לך תיובתא. יתיב רבי שלש תעניתא. כי הוה קא בעי  [מיברך], אמרו ליה: צדוקי קאי אבבא. אמר:  "ויתנו בברותי ראש" וגו'. אמר לו: רבי, מבשר טובות אני לך, לא מצא אויבך תשובה, ונפל מן הגג ומת. אמר לו: רצונך שתסעד אצלי? אמר ליה: הן. לאחר שאכלו ושתו, אמר לו: כוס של ברכה אתה שותה, או ארבעים זהובים אתה נוטל? אמר לו: כוס של ברכה אני שותה, יצאת בת־קול ואמרה: כוס של ברכה שוה ארבעים זהובים. אמר רבי יצחק: עדין ישנה לאותה משפחה בין גדולי רומי, וקורין אותה משפחת בר לויאנוס.
היה מהלך במדבר, ואין לו  [עפר] לכסות, שוחק דינר זהב ומכסה. היה מהלך בספינה, ואין לו עפר לכסות, שורף טליתו ומכסה. בשלמא שורף טליתו ומכסה, אשכחן אפר דאיקרי עפר. אלא דינר זהב מנא לן? אמר רבי זירא:  "ועפרת זהב לו".
לו אמר רבא: בשכר שאמר אברהם אבינו:  "ואנכי עפר ואפר", זכו בניו לשתי מצוות; אפר פרה ועפר סוטה. וליחשוב נמי עפר כסוי הדם? התם, הכשר מצוה איכא, הנאה ליכא.
לז ואמר רבא: בשכר שאמר אברהם [אבינו]:  "אם מחוט ועד שרוך נעל", זכו בניו לשתי מצוות; לחוט של תכלת, ורצועה של תפלין. בשלמא רצועה של תפלין, כתיב:  "וראו כל עמי הארץ כי שם ה' נקרא עליך", ותניא: רבי אליעזר הגדול אומר: אלו תפלין שבראש. אלא חוט של תכלת, מאי היא? דתניא: רבי מאיר אומר: מה נשתנה תכלת מכל הצבעונין? מפני שתכלת דומה לים, וים דומה לרקיע, ורקיע דומה לאבן ספיר, ואבן ספיר דומה לכסא הכבוד, דכתיב:  "ויראו את אלהי ישראל ותחת רגליו" וגו'. וכתיב:  "כמראה אבן ספיר דמות כסא". אמר רבי אבא: קשה גזל הנאכל, שאפלו צדיקים גמורים אינן יכולין להחזירו, שנאמר:  "בלעדי, רק אשר אכלו הנערים".
לח אמר רבי יוחנן משום רבי אלעזר ברבי שמעון: כל מקום שאתה מוצא דבריו של רבי אלעזר בנו של רבי יוסי הגלילי בהגדה, עשה אזנך כאפרכסת.  "לא מרבכם מכל העמים חשק ה' בכם" וגו'. אמר להם הקדוש ברוך הוא לישראל: חושקני בכם, שאפלו בשעה שאני משפיע לכם גדלה, אתם ממעטין  עצמכם לפני. נתתי גדלה לאברהם, אמר לפני:  "ואנכי עפר ואפר". למשה ואהרן, אמרו:  "ונחנו מה". לדוד, אמר:  "ואנכי תולעת ולא איש". אבל גוים אינם כן. נתתי גדלה לנמרוד, אמר:  "הבה נבנה לנו עיר". לפרעה, אמר:  "מי ה'". לסנחריב, אמר:  "מי בכל אלהי הארצות" וגו'. לנבוכדנאצר, אמר:  "אעלה על במתי עב". לחירם מלך צור, אמר:  "מושב אלהים ישבתי בלב ימים". אמר רבא ואיתימא רבי יוחנן: גדול שנאמר במשה ואהרן יותר ממה שנאמר באברהם, דאלו באברהם כתיב: "ואנכי עפר ואפר", ואלו במשה ואהרן כתיב: "ונחנו מה". [ואמר רבא, ואיתימא רבי יוחנן: אין העולם מתקים אלא בשביל משה ואהרן, כתיב הכא: "ונחנו מה"]. וכתיב התם:  "תלה ארץ על בלימה".
לט אמר רבי אילעא: אין העולם מתקים אלא בשביל מי שבולם את עצמו בשעת מריבה. שנאמר:  "תלה ארץ על בלימה". רבי אבהו אמר: מי שמשים עצמו כמי שאינו, שנאמר:  "ומתחת זרעת עולם". אמר רבי יצחק: מאי דכתיב:  "האמנם אלם צדק תדברון, מישרים תשפטו בני אדם". מה אמנותו של אדם בעולם הזה? ישים עצמו כאלם, יכול אף לדברי תורה? תלמוד לומר: "צדק תדברון". יכול יגיס דעתו? תלמוד לומר: "מישרים תשפטו בני אדם".