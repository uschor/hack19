‎וה' הלך לפניהם יומם. והלא כבר נאמר: הלוא את השמים ואת הארץ אני מלא . ואומר: מלא כל הארץ כבודו . ומה תלמוד לומר: וה' הלך? להודיע חבת ישראל לפני האמות, כדי שינהגו בהם כבוד. ולא דין שאין נוהגין בהן כבוד, אלא ממיתין אותן מיתות חמורות. לענין כן מה הוא אומר? וקבצתי את כל הגוים והורדתים אל עמק יהושפט ונשפטתי עמם שם על עמי ונחלתי ישראל אשר פזרו בגוים . על עבודה זרה וגלוי עריות ושפיכות דמים לא נאמר, אלא על עמי ונחלתי ישראל. ואומר: מצרים לשממה תהיה ואדום למדבר שממה תהיה . באותה שעה, ויהודה לעולם תשב וירושלים לדור ודור . ונקיתי דמם לא נקיתי . אימתי? וה' שכן בציון .