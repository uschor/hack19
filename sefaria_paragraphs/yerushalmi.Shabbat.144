מצה גזולה אינו יוצא בה ידי חובתו בפסח.  אמר לון תמן גופה עבירה.  ברם הכא הוא עבר עבירה.  כך אני אומר הוציא מצה מרשות היחיד לרשות הרבים אינו יוצא בה ידי חובתו בפסח.  תני מצה גזולה אסור לברך עליה.  אמר רב הושעיה על שם  ובוצע ברך נאץ ה'.  אמר ר' יונה הדא דאת אמר בתחילה אבל בסוף לא דמים הוא חייב לו.  רבי יונה אמר אין עבירה מצוה.  רבי יוסה אומר אין מצוה עבירה.  א"ר אילא  אלה המצות אם עשיתן כמצוותן הן מצות ואם לאו אין מצות:
שיעור המלבן והמנפס הצובע והטווה שיעורו כמלוא רוחב הסיט כפול האורג שני חוטין שיעורו כמלוא הסיט:
תמן תנינא המוציא עצים כדי לבשל ביצה קלה והכא את אמר הכין.  תמן במוציא לצבוע.  ברם הכא בצובע: