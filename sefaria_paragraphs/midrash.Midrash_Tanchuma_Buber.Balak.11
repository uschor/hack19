 ויבא אלהים אל בלעם לילה. זש"ה ליל שמורים הוא לה' להוציאם מארץ מצרים הוא הלילה הזה , כל נסים שנעשו לישראל ופרע להם מן הרשעים בלילה היה, ויבא אלהים אל לבן הארמי בחלום הלילה , ויבא אלהים אל אבימלך  , ויהי בחצי הלילה , ויהי הענן והחשך ויאר את הלילה , ויחלק עליהם לילה , וכולם ליל שמורים.  
ד"א למה נגלה עליו בלילה, לא היה ראוי לרוח הקודש , לפי שכל נביאי העובדי כוכבים בלילה מדבר עמם, וכן אליפז אומר בשעיפים מחזיונות לילה .  
קום לך אתם . כיון שהעיז פניו, שנאמר ויחר אף אלהים כי הולך הוא , אמר הקב"ה רשע איני חפץ במיתתן של רשעים, הואיל ואתה רוצה ליאבד מן העולם, קום לך אתם.  
ואך את הדבר  . ללמדך שהלך בהתראה. מיד השכים בבקר, ויקם בלעם בבקר ויחבוש את   , וכי לא היה לו עבד או שפחה, אלא ששנאת ישראל קדמתו, ועמד בזריזות הוא בעצמו, א"ל הקב"ה רשע כבר קידמך אברהם אביהם לעקידת יצחק בנו וישכם אברהם בבקר וגו' .  
וילך עם שרי מואב . ללמדך שהיה שמח בפורענות של ישראל.
ויחר אף אלהים כי הולך הוא ויתיצב מלאך ה'  , מלאך של רחמים היה ולו נעשה שטן, וכך אמר  בלעם גרמת לי לשמש אומנות שאינה שלי, שנאמר הנה אנכי יצאתי לשטן .  
ושני נעריו עמו . זו דרך ארץ, היוצא לדרך צריך שנים לשמשו, וחוזרין ומשמשין זה את זה.  
ותרא האתון את מלאך ה' . וכי לא היה המלאך יכול לנשוף בו, ולהוציא רוחו, אלא שלף חרבו, והרי כתיב בסנחריב ויצא מלאך ה' ויך במחנה אשור וגו' , וכתיב וגם נשף בהם ויבשו וגו' , אלא אמר לו הפה ניתנה ליעקב, שנאמר הקול קול יעקב והידים ידי עשו , והאומות כולם בחרב חייהם, ואתה תחליף אומנותך ותבא עליהם בשלחהם, אף אני אבא עליך בשלך.