 מה אקוב לא קבה אל . בשעה שהיו ראוים להתקלל לא נתקללו, בשעה שנכנס יעקב לקבל את הברכות, דכתיב ואת עורות גדיי העזים וגו' , אמר לו אביו מי אתה , א"ל אנכי עשו בכורך , המוציא בפיו שקר אינו ראוי להתקלל, ולא עוד אלא שנתברך, שנאמר גם ברוך יהיה , והיאך אני מקללו לא קבה אל. 
 ד"א . בנוהג שבעולם לגיון שמרד במלך חייב מיתה, ואלו כפרו ומרדו בו ואמרו לעגל אלה אלהיך ישראל , לכך לא היו ראויין לכללותן אפילו באותה שעה, לא זז מחיבתן אלא לווה עליהם ענני כבוד, ולא מנע מהם המן והבאר, וכן הוא אומר אף כי עשו להם עגל מסכה וגו', ואתה ברחמיך הרבים לא   ומנך לא מנעת מפיהם , והיאך אני יכול לקללם, זש"ה מה אקוב לא קבה אל.  
. בשעה שהיה מצווה אותם על הברכות ועל הקללות, בברכות היה מזכירן, שנאמר אלה יעמדו לברך את העם וגו' , ובקללות לא היה תובען, שנאמר ואלה יעמדו על הקללה בהר עיבל , ועוד כשהן חוטאין ואומרין להביא עליהן קללה, אינו כתיב שהוא מביאן, אלא בברכות הוא מברכן, שכן הוא אומר והיה אם שמוע תשמע , ונתנך ה' אלהיך עליון , יצו ה' אתך את הברכה , ובקללות והיה אם לא תשמע  ובאו עליך , מעצמן, הוי מה אקוב לא קבה אל.