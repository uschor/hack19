שופטים ושוטרים תתן לך בכל שעריך, בכל עיר ועיר. לשבטיך, אפלו עיר שכלה משפחה אחת, מנה לה דינין. ושפטו את העם משפט צדק, ללמדך, שצדקה עושין עם שניהם. עם הזכאי, שנוטל את שלו. ועם החיב, שמוציאין גזל מתחת ידו. דבר אחר, משפט צדק, בזמן שעוסקין ודנין בצדק, הן עושין צדקה עם הבריות ומצילין אותן מן הפרעניות, שנאמר: אמת מארץ תצמח וגו' . בזמן שדין אמת מארץ תצמח, אז צדק משמים נשקף , הקדוש ברוך הוא עושה צדקה עם הבריות ומציל אותן מפרעניות ומיסורין, וטובה באה לעולם.