וידבר ה' אל משה אחרי מות. זש"ה אמרתי להוללים אל תהולו וגו' . למערבביא, אלו שלבן מלא עליהן חולחליות רעות. ר' לוי קרא    אלו שמביאין אללי לעולם. ולרשעים אל תרימו קרן , הצדיקים לא שמחו בעולמי, ואתם מבקשים לשמוח בעולמי. . ר' לוי בשם ר' שמעון  אמר תפוח עקיבו של אדם הראשון מכהה גלגל חמה, , ומה תפוח עקבו מכהה, קלסתר פניו על אחת כמה וכמה. ר' לוי בשם ר' חמא בר חנינא אמר י"ג חופות קשר לו הקב"ה לאדם הראשון בגן עדן, שנאמר בעדן גן אלהים היית כל אבן יקרה מסוכתך , ואחר כל הכבוד הזה כי עפר אתה ואל עפר תשוב . אברהם לא שמח בעולמי ואתם מבקשים לשמוח בעולמי, אברהם נולד לו בן לסוף מאה שנה, ואמר לו הקב"ה קח נא את בנך את יחידך , והיה מהלך ג' ימים, דכתיב ויהי ביום השלישי  וירא , מה ראה, ראה ענן קשור על ההר, אמר לבנו בני מה אתה רואה, אמר לו רואה אני הר נאה וענן קשור עליו , אמר לנעריו רואים אתם כלום, אמרו לו רואין אנו הרוגבעה, אמר להן שבו לכם פה עם החמור , עם הדומה לחמור, נטל את יצחק בנו ועלה לראש ההר, ובנה את המזבח, וערך את העצים, ועקדו על המזבח, ונטל את הסכין, אילולי שאמר לו המלאך אל תשלח  , כבר היה שחוט, כיון שבא אצל אמו, אמרה לו מה עשה לך אביך, אמר לה נטלני אבא, והעלני הרים, והורידני בקעות, והעלני לראש הר אחד, ובנה מזבח, וסיפר את כל המעשה, אילולי שאמר לו המלאך אל תשלח ידך, כבר הייתי שחוט, אמרה לו ווי לך ברא דעלובתא אילולי שאמר לו אל תשלח, כבר הייתה שחוט, לא הספיקה לגמור הדבר עד שיצאה נשמתה, שנאמר ויבא אברהם לספוד לשרה ולבכותה , מהיכן בא, מהר המוריה בא.  
כביכול הקב"ה לא שמח בעולמו ובני אדם מבקשין לשמוח בעולמו, שמח ה' במעשיו, אין כתיב כאן, אלא ישמח  , ואימתי ישמח במעשיהם של צדיקים לעתיד לבא.  
ישראל לא שמחו בעולמי, ואתם מבקשים לשמוח, שמח ישראל בעושיו, אין כתיב כאן, אלא ישמח  , שעתידין לשמוח בהקב"ה, לפיכך כתיב אמרתי להוללים אל תהולו. 