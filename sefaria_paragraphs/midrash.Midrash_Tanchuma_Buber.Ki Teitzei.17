והיה בהניח ה' אלהיך לך וגו' תמחה את זכר עמלק . אמר ר' עזריה אמר ר' יהודה בר סימון בשם ר' יהודה בר אלעאי, על שלש מצות נצטוו ישראל בכניסתן לארץ,  
למנות עליהם מלך, דכתיב שום תשים עליך מלך , ולבנות בית הבחירה, דכתיב ועשו לי מקדש , ולמחות את זכר עמלק, שנאמר תמחה את זכר עמלק.  
ר' יהושע בן לוי בשם רבי אלכסנדרי כתוב אחד אומר תמחה את זכר עמלק, וכתוב  אומר כי מחה אמחה את זכר עמלק , כיצד יתקיימו שני כתובין הללו, עד שלא פשטו ידיהן בכסא תמחה, משפשטו ידיהן בכסא אמחה, אפשר בשם ודם יכול לפשוט ידו בכסאו של הקב"ה, אלא על ידי שהחריב את ירושלים, דכתיב כי בעת ההוא יקראו לירושלים כסא ה' , לפיכך כתיב כי מחה אמחה.