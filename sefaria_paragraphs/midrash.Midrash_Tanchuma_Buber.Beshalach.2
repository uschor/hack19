ד"א . זש"ה אמרו לאלהים מה נורא מעשיך , ר' אלעזר בנו של ר' יוסי הגלילי אמר מהו אמרו לאלהים, אמור לפועלך הטוב .  
ברוב עוזך יכחשו לך , ר' ברכיה ור' יהודה הלוי בר' שלום, חד אמר יכחשו לך ישברו, כשם שאמר וכיחשו אויביך לך , וחד אמר יכחשו לך ישקרו ויעשו אויביך כחשים, נבוכדנצר אמר בריך אלההון די שדרך מושך ועבד נגו וגו' , הוי יכחשו לך, סנחריב אמר מי בכל אלהי הארצות וגו' , לא זז משם עד שכיחש, שנאמר וישב בבושת , פרעה אמר לא ידעתי את ה' וגו' , נעשה כחשן, שאמר ה' הצדיק ואני ועמי הרשעים , והוא בעצמו שלחן, שנאמר ויהי בשלח פרעה וגו'.