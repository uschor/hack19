ויאמר אליו אדום לא תעבר בי. זה שאמר הכתוב: אני שלום וכי אדבר המה למלחמה . ומנין שכן אמר להם הקדוש ברוך הוא שאין מניחין אותן לעבר ולא הכל מהן, שאני הוא שרוצה, שנאמר: אל תתגרו בם כי לא אתן לכם וגו' . וכתיב: וימאן אדם נתן את ישראל ואחר כן שלחו אל מלך מואב ולא אבה. אף על פי שאינו מפרש כאן, הרי מפרש בשופטים. מלמד, שהכל ברוח הקדש. שלא היה בכלן קל מן יפתח, והוא פרש, שנאמר: וישלח ישראל מלאכים אל מלך אדם לאמר, אעברה נא בארצך . ואף משה רמז, שנאמר: כאשר עשו לי בני עשו היושבים בשעיר וגו' .