מנחות פרק יג - כו תניא: אותה שנה שמת שמעון הצדיק, אמר להם: שנה זו הוא מת וכו'. 
תניא, אמר רבי יהושע בן פרחיה: בתחלה כל האומר, עלה לה, אני כופתו ונותנו לפני הארי. ועתה, כל האומר לי לירד ממנה, אני מטיל עליו קומקום של חמין, שהרי שאול ברח ממנה, וכשעלה, בקש להרג דוד. 
כז "הביאי בני מרחוק ובנותי מקצה הארץ" . "הביאי בני מרחוק", אמר רב הונא, אמר רב: אלו גליות שבבבל, שדעתן מישבת עליהם כבנים. "ובנותי מקצה הארץ" אלו גליות שבשאר ארצות, שאין דעתן מישבת עליהם כבנות.
כח  [אמר רב אבא בר רבי יצחק, אמר רב חסדא ואמרי לה, אמר רב יהודה, אמר] רב: מצור ועד קרתגני, מכירין את ישראל ואת אביהם שבשמים, מצור כלפי מערב, ומקרטגני כלפי מזרח, אין מכירין לא לישראל ולא לאביהם שבשמים. איתיביה רב שימי בר חיא לרב:  "כי ממזרח שמש ועד מבואו, גדול שמי בגוים. ובכל מקום מקטר מגש לשמי ומנחה טהורה". אמר ליה: שימי את? דקארו ליה: "אלהא דאלהיא". "ובכל מקום מקטר" וגו'. "בכל מקום" סלקא דעתך? אמר רבי שמואל בר נחמני, [אמר רבי יונתן]: אלו תלמידי חכמים העוסקים בתורה  זה הלומד תורה בטהרה.  נושא אשה, ואחר כך לומד תורה.
כט  "שיר המעלות וגו' בבית ה' בלילות". מאי 'בלילות'? אמר רבי יוחנן: אלו תלמידי חכמים העוסקים בתורה בלילה, מעלה עליהם הכתוב כאלו עוסקים בעבודה.  "לעולם זאת על ישראל" וגו', אמר רב גידל, אמר רב: [זה] מזבח בנוי ומיכאל השר הגדול עומד ומקריב עליו קרבן. ורבי יוחנן אמר: אלו תלמידי חכמים העוסקים בהלכות עבודה, מעלה עליהם הכתוב כאלו נבנה מקדש בימיהם. אמר ריש לקיש: מאי דכתיב:  "זאת התורה לעלה, למנחה" וגו'. כל העוסק בתורה, כאלו הקריב עולה ומנחה חטאת ואשם. אמר רבא: האי "לעלה למנחה". "עולה ומנחה" מיבעי ליה? אלא אמר רבא: כל העוסק בתורה, אינו צריך לא עולה, ולא מנחה, ולא חטאת, ולא אשם. אמר רבי יצחק: מאי דכתיב:  "זאת תורת החטאת", "זאת תורת האשם", כל העוסק בתורת חטאת, כאלו הקריב חטאת. וכל העוסק בתורת אשם, כאלו הקריב אשם.
ל משנה. נאמר בעולת בהמה:  "אשה ריח ניחוח". ובעולת העוף:  "אשה ריח ניחח". ובמנחה:  "אשה ריח ניחח". ללמדך: שאחד המרבה ואחד הממעיט, ובלבד שיכון  לבו לשמים.
גמרא. אמר רבי זירא: מאי קרא?  "מתוקה שנת העבד אם מעט ואם הרבה יאכל". רב אדא בר אהבה אמר: מהכא:  "ברבות הטובה רבו אוכליה, ומה כשרון לבעליה, כי אם ראות עיניו". תניא: אמר רבי שמעון בן עזאי: בוא וראה מה כתיב בפרשת קרבנות, שלא נאמר בהם: לא 'אל', ולא 'אלהים', אלא 'להשם'. שלא לתן פתחון פה לבעל הדין לחלק. נאמר בשור הגס:  "אשה ריח ניחוח". ובעוף הדק: "אשה ריח ניחח", ובמנחה: "אשה ריח ניחח" לומר לך: אחד המרבה ואחד הממעיט, ובלבד שיכון את לבו לשמים. ושמא תאמר: לאכילה הוא צריך? תלמוד לומר:  "אם ארעב לא אמר לך וגו', האוכל בשר אבירים" וגו'. לא אמרתי לכם: זבחו כדי שתאמר, אעשה רצונו ויעשה רצוני, ולא לרצוני אתם זובחים, אלא לרצונכם [אתם זובחים], שנאמר:  "לרצנכם תזבחהו".
הדרן עלך הרי עלי עשרון וסליקא לה מסכת מנחות