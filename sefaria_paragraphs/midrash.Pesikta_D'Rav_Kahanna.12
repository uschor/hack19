פסקא יב אות א בחדש השלישי:  ר' יודה בר' סימון פתח רבות בנות עשו חיל ואת עלית על כלנה  אדם הראשון נצטווה על שש מצות ואילו הן על עבודה זרה ועל ברכת השם ועל הדיני' ועל שפיכות דמים ועל גילוי עריות ועל הגזל וכולהם בפסוק אחד הד"ה דכת' ויצו י"י אלהים על האדם לאמר מכל עץ הגן אכל תאכל  ויצו זה ע"ז כמה דאת אמ' כי הואיל הלך אחרי צו  י"י זו ברכת השם כמה דאת אמ' ונקב שם י"י מות יומת  אלהים אילו הדיינין כמה דאת אמ' אלהים לא תקלל  על האדם זו שפיכות דמים כמה דאת אמ' שופך דם האדם  לאמר זה גילוי עריות כמה דאת אמ' לאמר הן ישלח איש את אשתו וג'  מכל עץ הגן זה הגזל כמה דאת אמ' ומעץ הדעת טוב ורע לא תאכל ממנו  נח נצטווה על אבר מן החי שנ' אך בשר בנפשו דמו לא תאכלו  אברהם נצטווה על המילה שנ' ואתה את בריתי תשמר  יצחק חינך לשמנת ימים שנ' וימל אברהם את יצחק בנו בן שמונת ימים  יעקב על גיד הנשה שנ' על כן לא יאכלו בני ישראל את גיד הנשה  יהודה על היבמה שנ' ויאמר יהודה לאונן בא אל אשת אחיך ויבם אתה וג'  אבל את בסיני נצטווה תרי"ג מצוות מאתים וארבעים ושמנה מצות בעשה ושלש מאות וששים וחמש מצות בלא תעשה מאתים וארבעים ושמנה מצות בעשה כנגד מאתים וארבעים ושמנה איברים שיש באדם כל אבר ואבר אומר לאדם בבקשה ממך עשה בי את המצוה הזאת ושלש מאות וששים וחמש מצוות בלא תעשה כנגד ימות החמה כל יום ויום או' לאדם בבקשה ממך אל תעש בי את העבירה הזאת שקר החן והבל היופי וג'  שקר החן שקר היה חינו של נח ונח מצא חן  והבל היופי הבל היה יופיו של אדם הראשון תפוח עקיבו של אדם הראשון היה מכהה גלגל חמה ואל תתמה בנוהג שבעולם אדם עושה לו שני דיסקרין אחד לו ואחד לבן ביתו של מי הוא עושה נאה ולא שלו כך אדם הראשון נברא לתשמישו של הקב"ה וגלגל חמה נברא לתשמישן של בריות לא כל שכן יהי תפוח עקיבו של אדם הראשון מכהה גלגל חמה ומה אם תפוח עקיבו היה מכהה גלגל חמה קלסתר פניו על אחת כמה וכמה ומכלם אשה יראת י"י היא תתהלל  זה משה תנו לה מפרי ידיה ויהללוה בשערים מעשיה  א"ר יוסי בר ירמיה מפני מה הוא מושל את הנביאים כנשים אלא מה האשה הזאת אינה בושה לתבוע צורכי ביתה מבעלה כך אין הנביאים מתביישין לתבוע צורכיהן של ישר' מלפני הקב"ה אמר הקב"ה לישר' בניי היו קורין את הפרשה הזאת בכל שנה ואני מעלה עליכם כאילו שאתם עומדים לפני הר סיני ומקבלין את התורה אימתיי בחודש השלישי לצאת בני ישראל מארץ מצרים (שמות יט א 
פסקא יב אות ב  ר' יוחנן פתח יצילני מאיבי עז ומשנאי כי אמצו ממני  יצילני מאיבי עז זה פרעה אמר אויב ארדף  משנאי כי אמצו ממני אילו המצריים יקדמוני ביום אידי  מן דאמ' פרעה ומן דאמ' עמלק ומכלם ויהי י"י למשען לי  ויציאני למרחב  שנתן לי את התורה יחלצני כי חפץ בי  א"ר יוחנן פיזמה דידה היא סלקת בה למיתן לי אורייתא אימתי בחדש השלישי (שמות יט א 
פסקא יב אות ג  ר' יצח' פתח סמכוני באשישות וג'  סמכוני באשישות בשתי אישות באישו של אברהם ובאישו של חנניה מישאל ועזריה ד"א סמכוני באשישות בשתי אישות באישו של מוריה ובאישו של סנה ד"א סמכ' באש' אילו הלכות המאוששות רפדוני בתפוחים  אילו דברי תורה שריחן טוב כתפוחים כי חולת אהבה אני  א"ר יצח' בראשו' היתה הפרוטה מצויה היה אדם מתאוה דבר משנה ודבר תלמוד ועכשיו שאין פרוטה מצויה וביותר שאנו חולים מן המלכיות אדם מתאוה לשמוע דבר מקרא ודבר אגדה ד"א כי חולת אהבה אני  א"ר לוי לבן מלך שעמד מחליו א' פידגוגו ילך לו לאסכלי אמ' המלך עדיין לא בא זיוו של בני מחליו והוא הולך לו לאיסכלי אלא יתעדן בני שנים שלשה חדשים במאכל ובמשתה ואחר כך הוא הולך לאסכלי כך כיון שיצאו ישר' ממצרים היו ראויין לקבל את התורה והיו בהם בעלי מומין משיעבוד טיט ולבינים אמ' הקב"ה עדיין לא בא זיוון של בניי משיעבו' טיט ולבינים והן מקבלין את התורה אלא יתעדנו בניי שנים שלשה חדשים בבאר ובמן ובשליו ואחר כך מקבלין את התורה אמתיי בחדש השלישי (שמות יט א 
פסקא יב אות ד ר' יוחנן פתח ואכרה לי בחמשה עשר כסף וג'  א"ר יוחנן ואכרה לי בחמשה עשר כסף ואכיריה לי בחמשה עשר כסף זה חמשה עשר בניסן וחומר שעורים  הרי שלשים ולתך שעורים  הרי ארבעים וחמשה הן אינון חמשתי חורנייא ואומר אליה ימים רבים תשבי לי  תני ר' חייא ימים שנים רבים שלשה הרי חמשין יומין דעומרא מיכן ואילך עשרת הדיברות לא תזני  לא תעשו לכם אלילים  ולא תהיי לאיש  לא יהיה לך אלהים אחרים  אם עשיתם כן וגם אני אליך  אימתי בחדש השלישי (שמות יט א 
פסקא יב אות ה  ר' אבון פתח הלא כתבתי לך שלישום במועצות ודעת  בר חוטא אמ' במעצות ודעת שלישים שילשן א"ר לעזר שלא יהיו דברי תורה בעיניך כפרוזדיגמ' ישנה אלא יהו בעיניך כפרוזדיגמא חדשה שהכל רצים לקרותה הד"ה דכת' היום הזה י"י אלהיך מצוך לעשות  ר' שמואל בר' נחמן אמ' שלישים גיבורים כמה דאת אמ' ושלישים על כלו  א"ר שמואל בר נחמן דברי תורה נמשלו בזיין מה הזיין הזה מתקיים לבעלים כך דברי תורה מתקיימין למי שהוא עמל בהם כל צורכן ומה טעמ' רוממות אל בגרונם וחרב פיפיות בידם  ר' יודה ור' נחמיה ורבנין ר' יודה א' פיפיות  פה פיות שתי תורות תורה בכתב ותורה בפה ור' נחמיה אמ' פיפיות  פה פיות חרב שהיא אוכלת משני צדדיה ונותנת חיים בעולם הזה ובעולם הבא ורבנין אמרין כי היו שרי קודש ושרי האלהים  גוזרים על העליונים והן עושין על התחתונים והן עושין א"ר אחא גיבורים הם דברי תורה לפרוע ממי שאינו עמל בהן כל צורכן א"ר אבון דברי תורה נמשלו בקונדיטון מה קונדיטון הזה יש בו יין יש בו דבש יש בו פילפלין אף דב' תורה יש בהן יין כי טובים דודייך מיין  יש בהן דבש ומתוקים מדבש  יש בהן פילפלין צרופה אמרתך מאד (שם קיט קמ 
פסקא יב אות ו  אנכי הגדתי והושעתי והשמעתי ואין בכם זר ואתם עדיי נאם י"י ואני אל  אנכי הגדתי במצרים ויגד משה לאהרן את כל דברי י"י  והושעתי בים ויושע י"י ביום ההוא  והשמעתי בסיני משמים השמעת דין  ואין בכם זר זה יתרו ואתם עדיי נאם י"י ואני אל תני ר' שמע' בן יוחי אם אתם עדי נאם י"י אני אל ואם אין אתם עדיי כביכול אין אני י"י 
פסקא יב אות ז לכל זמן  זמן היה לאדם הראשון שנכנס לגן עדן ויקח י"י אלהים את האדם ויניחהו בגן עדן  וזמן היה לו שיצא ויגרש את האדם  זמן היה לו לנח ולבניו שיכנסו בתיבה בא אתה וכל ביתך אל התיבה  וזמן היה לו שיצא צא מן התיבה  זמן היה לו לאבינו אברהם שתינתן מילה על ידו ואתה את בריתי תשמר  וזמן היה שתפול מבניו שתי פעמים אחת במצרים ואחת במדבר ועת לכל חפץ תחת השמים  א"ר ביבי חפץ שהוא למעלה מן השמים ניתן למשה מן השמים ואיזו זו זו תורה אימתי בחדש השלישי (שמות יט א 
פסקא יב אות ח  בארח צדקה אהלך בתוך נתיבות משפט  התורה אומרת באיזה שביל אני מצויה בדירכן של עושי צדקה בתוך נתיבות משפט א"ר חונא לאיסקופיסטי של מטרונא לכשהיא עוברת בשוק משמטין סייף וזיין מלפניה וסייף וזיין מאחריה כך היא התורה דינים מלפניה ודינים מאחריה דינים מלפניה שם שם לו חק ומשפט  ודינים מאחריה ואלה המשפטים אשר תשים לפניהם (שם כא א 
פסקא יב אות ט  לב יודע מרת נפשו ובשמחתו לא יתערב זר  א"ר יונתן למה אדם מריח ריח גפרית ונפשו סולדת לאחריה שהנפש יודעת שהיא נידונת בה ומה טעמ' ימטר על רשעים פחים אש וגפרית  ר' שמואל בר נחמן בשם ר' יונתן כדיפלופוטירין של אחר המרחץ ד"א לב יודע מרת נפשו  אילו ישר' ובשמחתו לא יתערב זר  זה יתרו וישלח משה את חתנו וילך לו אל ארצו  מה כת' בתריה בחדש השלישי (שם יט א 
פסקא יב אות י  כתפוח בעצי היער כן דודי בין הבנים  ר' חונא ר' אחא בשם ר' יוסי בן זימרא מה תפוח הזה הכל בורחין ממנו שאין לו צל כך ברחו כל אומות העולם מלפני הקב"ה ביום מתן תורה יכול אף ישר' כן ת"ל בצילו חמדתי וישבתי  א"ר אחוה בר זעורה מה תפוח הזה מוציא ניצתו קודם לעליו כך הקדימו ישר' עשייה לשמיעה בסיני א"ר עזריה מה תפוח הזה אינו גומר פירותיו אלא בסיון כך לא נתנו ישר' ריח טוב בעולם אלא בסיון אימתי בחדש השלישי (שמות יט א 
פסקא יב אות יא בחדש השלישי  בא חדש השלישי למלך שקידש למטרונא וקבע לה פרוזתמייא וכיון שהגיעה פרוזתמייא אמרו הרי שעה שתיכנס לחופה כך כיון שהיגיע זמנה של תורה שתינתן אמרו הרי שעה שתינתן תורה לישר' ר' לוי בשם ר' שמואל בן חלפותה למלך שנשבה בנו ולבש נקמה המלך והלך ופדה בנו ואמ' היו מונים איפטיא לפדיון בני כך אמ' הקב"ה היו מונים איפטייא ליציאת מצרים ר' חמא בר חנינא למלך שהוא משיא את בתו ואמ' היו מונין אפטייא לנישואי בתי כך אמר הקב"ה היו מונין אפטייא למתן תורה: ביום הזה באו מדבר סיני  א"ר יהושע בן לוי לבן מלכים שהיה מטייל בשוק ופגע בו אוהבו של מלך ומילא חיקו אבנים טובות ומרגליות א' המלך פיתחו לי תיסבריות שלי שלא יהא בני או' אילולי אוהבו של אבא לא היה לו מה ליתן לי כך אמ' הקב"ה למשה שלא יהו ישר' אומרי' אילולי שבא יתרו ולימדך את הדינים לא היה לו ליתן לנו את התורה אלא הרי אני נותן להם את התורה כולה דינים ואלה המשפטים אשר תשים לפניהם  א"ר לוי למלך שהיה מבקש ליקח אשה בת טובים ובת ננסים ואמר אל איקי איני תובע בה משאני עושה עמה כמה טובות ואחר כך אני תובע בה ראה אותה ערומה והלבישה ואלבישך ריקמה  בים והעבירה ובני ישראל הלכו ביבשה בתוך הים  שביים באים עליה והצילה אילו עמלקיים א"ר לעזר למלך שהיה מבקש ליקח אשה בת טובים ובת גנסים ואמר אל איקי איני תובע בה משאני עושה עימה כמה טובות אחר כך אני תובע בה ראה אותה אצל הנחתום ומילא חיקה קלוסקיות אצל החנוני והשקה אותה קונדיטון אצל הפטם ומילה חיקה פטומות אצל פרקדיס ומילא חיקה פרקדיסין אצל הנחתום ומילא חיק' קלוסקיות הנני ממטיר לכם לחם מן השמים  אצל החנווני והשקה אותה קונדיטון אז ישיר ישראל את השירה הזאת עלי באר ענו לה  אצל הפטם ומילא חיקה פטומות ויגז שלוים מן הים  אצל פרקדיס ומילא חיקה פרקדיסים ויניקהו דבש מסלע ושמן מחלמיש צור  א"ר אבא בר יודן למלך שהיה משיא את בתו וקבע קרטיסין בים ואמ' בני רומי לא יחתון לסוריא ובני סוריא לא יסקון לרומי וכיון שהשיא את בתו התיר קרטיסים כך עד שלא ניתנה התורה השמים שמים לי"י והארץ וג'  אבל משניתנה תורה מן השמים ומשה עלה אל האלהים  וירד י"י על הר סיני (שם כ 
פסקא יב אות יב  בחדש השלישי לצאת וג'  זה הוא שא' הכת' הלא כתבתי לך שלישים במועצות ודעת  אם ביקשתה ליטול עצה מן התורה הוי נוטל אמ' דוד כשהייתי מבקש ליטול עיצה בתורה הייתי מביט ונוטל עצה שנ' בפיקודיך אשיחה ואביטה אורחותיך  ואו' בפיקודיך אתבונן  אמ' בן חוטא אם ביקשתה לבנות ואין את יודע היאך להפריח הבט בתור' ואת למד מה כת' תחתיים שניים ושלשים תעשה  הוי במועצות ודעת  ד"א הלא כתבתי לך שלישים  א"ר לא תהא תורה עליך כפרוס דוגמא ישנה אלא כפרוס דוגמא חדשה שיש לה שנים או שלשה ימים הלא כתבתי לך שלישים  שלשם כת' בן עזיי או' לא כפרוס דוגמא שיש לה שנים או שלשה ימים אלא כפרוס דוגמא בן יומה תדע לך מה כת' בחדש השלישי וג'  ביום ההוא באו אין כת' כן אלא ביום הזה באו מדבר סיני  וכן הוא אומ' היום הזה י"י אלהיך מצוך לעשות את החוקים האלה ואת המשפטים (דברים כו טז
פסקא יב אות יג  ד"א בחדש השלישי  התורה משולשת והאבות משולשות והשבט שניתנה על ידו משולש והחדש משולש ומניין שהתורה משולשת א"ר אבון הלוי בר' מנין שנקראת משולשת המשול' הזה נוטה שלשה מינים יין ודבש ופלפלים יין מנ' שנ' לכו לחמו בלחמי ושתו ביין מסכתי  דבש מניין ומתוקים מדבש  ופלפלין מנ' א"ר אבון הלוי בר' כל אמרת אלוה צרופה  אילו הפילפלין הא מכאן שהתורה משולש' כל מעשה אותו היום היה משולש התורה משולשת התורה והנביאים וכתובים ואותותיה משולש' אלף בית גמל וישר' משולש' כהנים ולוים וישר' בני אבות שלשה אברהם יצחק ויעקב ומשה שלישי ביניהם אנכי עמד בין י"י וביניכם  ואותותיו משולשים משה ומשבט שלישי ראובן שמעון לוי ואותותיו משולשים לוי ואחים שלשה משה אהרן ומרים ונצפן לשלשה ותצפנהו שלשה ירחים  והיום שלישי כי ביום השלישי ירד י"י לעיני כל העם  והחדש השליש' בחדש השלישי (שמות יט א 
פסקא יב אות יד זהו' שאמ' הכת' דרכיה דרכי נעם וכל נתיבותיה  דרכיה דרכי נועם ביקש הקב"ה ליתן תורתו לישר' בשעה שיצאו ישר' ממצרים והיו חלוקין אילו על אילו והיו אומ' נתנה ראש ונשובה מצרימה  מה כת' ויסעו מסוכת ויחנו באיתם  היו נוסעים במריבה וחונים במריבה לא עשה אלא כשבאו לרפידים הושוו כולהם ונעשו אגודה אחת שנ' ויסעו מרפידים ויבאו מדבר סיני  ומניין שהושוו כולם ונעשו אגודה אחת שנא' ויחנו שם ישראל אין כת' כאן אלא ויחן שם ישראל נגד ההר  א' הקב"ה התורה כולה שלום למי אני נותנה לאומה שהיא אוחזת בשלום הד' דכ' וכל נתיבותיה שלום (משלי שם 
פסקא יב אות טו  בחדש השלישי  זהו שא' הכתוב בעצלתים ימך המקרה ובשפלות ידים ידלוף הבית  מי גרם לאשה הזאת שתהא שופעת דמים על ידי שהיא מתעצלת לבדוק את עצמה אם טמאה היא ואם לאו למה שנו רבותינו כל היד המרבה לבדוק בנשים משובחת באנשים תיקצץ מעשה בשפחתו של רבן גמל' שהיתה מפנה מבית לבית כלי טהרות וחביות והיתה בודקת עצמה על כל חבית וחבית באחרונה בדקה עצמה ונמצאת טמאה ונתירא רבן גמל' א' שמא נטמאו הטהרות קרא לה רבן גמל' ואמ' לה לא היית בודקת עצמיך אמרה לו חייך אדוני שהייתי בודקת עצמי על כל חבית וחבית ובאחרונה הזו נמצאתי טמאה אמ' רבן גמליאל אילו נתעצלה זו כבר היו כל הטהרות טמאות בעצלתים ימך המקרה  הוי על ידי שהאשה הזו מתעצלת היא שופעת דמים ימך המקרה ואין המקרה אלא דמי' שנ' ואת מקורה הערה  ובשפלות ידים ידלף הבית  ואשה כי יזוב זוב דמה  ד"א בעצלתים ימך המקרה  מדבר בישר' בשעה שבאו לרפידים מה כת' ויסעו מרפידים ויבאו מדבר סיני  ולמה נקרא שמה רפידים שריפו ידיהם מן העבירות בעצלתים ימך המקרה  וירד י"י על הר סיני על ראש ההר  ובשפלות ידים ידלף הבית  על ידי ששפלו ידיהם מן העבירות ידלף הבית מה כת' ארץ רעשה גם שמים נטפו גם עבים נטפו מים  ואימתי היו כל הדברים הללו ביו' מתן תורה בחדש השלישי וגומ' (שמות יט א 
פסקא יב אות טז  מה כת' למעלה מן העינין פרשת יתרו מה שהוא מלמד את משה שנ' ואתה תחזה מכל העם אנשי חיל וגו'  ואחר כך בחדש השלישי אמר שלמה לב יודע מרת נפשו  לפיכך ובשמחתו לא יתערב זר  אמ' הקב"ה ישר' היו משועבדים בטיט ובלבנים במצרים ויתרו יושב בתוך ביתו השקט ובטח ובא לראות בשמחת התורה עם בניי לפיכך וישלח משה את חותנו  ואח' כך בחדש השלישי וג'  ד"א למה כן דרש משה מקל וחומר אמ' ומה אם מצוה אחת כשבא הקב"ה ליתן את מצות הפסח אמר כל בן נכר לא יאכל בו  עכשיו שהוא בא ליתן את כל התורה לישר' יהא יתרו כאן ויראה אתנו לפיכך וישלח משה את חותנו וגו'  ואח' כך בחדש השלישי (שם יט א 
פסקא יב אות יז  למה בחדש השלישי ולא בחדש השני ולא ברביעי א"ר הושעיא שנה לי ר' חייא הגדול גיורת ושבויה ומשוחררת לא ינשאו ולא יתאריסו עד שלשה חדשים כך ישר' נקראו גרים שנ' כי גרים הייתם בארץ מצרים  נקראו שבויים שנ' והיו שובים לשוביהם  נקראו משוחררים שנ' אני י"י אלהיכם אשר הוצאתי אתכם מארץ מצרים מהיות לכם עבדים  אמ' הקב"ה נמתין להם שלשה חדשים ואחר כך אני נותן להם את התורה בחודש השלישי (שמות יט א 
פסקא יב אות יח  א"ר אייבו בא חדש בשעה שניגלה הקב"ה על משה היתנה עימו ואמ' לו בהוציאך את העם ממצרים תעבדון את האלהים על ההר הזה  והיה משה מצפה ואו' אימתיי הוא בא לא עשה אלא כיון שהיגיע הקץ א' לו הקב"ה בא חודש שהייתה מצפה בחדש השלישי (שמות יט א 
פסקא יב אות יט אינו אומר בירח השלישי כשם שהוא קורא לחדשים אחרים בירח זיו  בירח בול  בירח האיתנים  אלא בחדש השלישי א"ר יהודה בר' סימון אמ' להם הקב"ה חידוש דברים אני עושה ומחדש אתכם למלך שהיה לו בן ועמד הבן על פירקו ביקש להשיאו ולא היה לו אנגנטרון חדשה א' המלך אין כבודו של בני כן אם נמתין עד שנעשה אנגנטירין חדשה אני מאחר שמחתו של בני מה עשה המלך הביא נפחים ואומנים והיו מצחצחים בכלי נחשת והביא חרשים והיו מסרגין בכלי העץ נמצא המלך משיא את בנו על אנגנטירין ישנה שהיא נראית חדשה כך הקב"ה בשעה שיצאו ישר' ממצרים ביקש ליתן להם התורה והיו בתוכן סומין חיגרים חרשים א' הקב"ה התורה כולה שלימה שנ' תורת י"י תמימה  נותן אותה לדור הזה שיש בהם בעלי מומין ואם נמתין עד שיעמדו בניהם אני מאחר בשמחתה של תורה מה עשה הקב"ה ריפא אותם ואחר כך נתן להם את התורה ומנין שריפא אותם מי שהיה סומא נעשה רואה שנ' וכל העם רואים את הקולות  ומי שהיה חרש נעשה שומע שנ' כל אשר דבר י"י נעשה ונשמע  ומי שהיה חיגר נעשה שלם שנ' ויתיצבו בתחתית ההר  הוי חידוש דברים אני מחדש בכם ועושה בכם מעין דוגמה העולם הבא מה לעתיד לבוא אז תפקחנה עיני עיורים  אף הכא וכל העם רואים  מה לעתיד לבוא ואזני חרשים תפתחנה  אף הכא ויאמרו כל אשר דבר י"י נעשה ונשמע  מה לעתיד לבוא אז ידלג כאיל פסח  אף הכא ויוצא משה את העם לקראת האלהים ויתיצבו בתחתית  מה לעתיד לבוא ותרון לשון אלם  אף הכא ויענו כל העם יחדיו ויאמרו (שמות יט ח 
פסקא יב אות כ בחדש השלישי  למה בחדש השלישי שלא ליתן לאומות העולם פתחון פה לומר אילו נתן אף לנו את התורה היינו עושים אותה אמ' להם הקב"ה ראו באיזה חודש נתתי את התורה בחדש השלישי במזל תאומים שאם ביקש עשו הרשע להתגייר ולעשות תשובה ולבוא וללמוד תורה יבוא וילמד ומקבלו אני לפיכך נתנה בחדש השלישי מפני מה ניתנה במדבר סיני ללמדך שאם אין אדם מבקר עצמו כמדבר הזה אינו זוכה לדברי תורה מה המדבר אין לו סוף כך היא התורה אין לה סוף שנ' ארוכה מארץ מדה ורחבה מני ים  וכשם שאין לה סוף כך אין למתן שכרה סוף שנ' מה רב טובך אשר צפנת ליראיך (תהלים לא כ 
פסקא יב אות כא  ביום הזה באו מדבר סיני  וכי ביום הזה באו אלא כשתהא למד דברי לא יהו בעיניך ישנים אלא כאילו היום ניתנה תורה ביום ההוא אין כת' כן אלא ביום הזה  בעולם הזה נתתי לכם את התורה והיו יחידים יגיעים בה אבל לעולם הבא אני מלמדה לכל ישר' והן למידין אתה ואינן שכיחים שנ' כי זאת הברית אשר אכרות את בית ישראל אחרי הימים ההמה נאם י"י נתתי את תורתי בלבם ועל לבם אכתבנה והייתי להם לאלהים והמה יהיו לי לעם  ולא עוד שאני מרבה ביניהם שלום כשאמר ישעיה וכל בניך למודי י"י ורב שלום בניך (ישעיה נד יג 
פסקא יב אות כב  אנכי ה' אלהיך אשר הוצאתיך מארץ מצרים  זהו שאמ' הכת' רכב אלהים רבותים אלפי שנאן י"י בם סיני בקדש  א"ר אבדימא איש חיפה שניתי במשנתי שירד עם הקב"ה לסיני עשרים ושנים אלף של מלאכי השרת א"ר ברכיה הכהן ברבי כמחנה הלוים שצפה הקב"ה שאין עומדין במימיהן אלא שבטו של לוי לפיכך ירד עשרים ושנים אלף כמחנה לויה רכב אלהים ריבותים אלפי שנאן  ד"א רכב אלהים ריבותים אלפי שנאן  ירד עם הקב"ה עשרי' ושנים אלף מרכבות ועל כל מרכבה ומרכבה שראה יחזקאל רכב אלהים מכת שעלת מבבל אמרו שירד עם הקב"ה לסיני עשרים ושנים אלף מרכבות כך שנה אליהו זכור לטוב רכב אלהים רבותים אלפי שנאן  א"ר תנחום בר' חנילאי עד מקום שהסופיסטיס יכול לחשב כלייא כליי אדון מידי אדון רכב אלהים רבותים אלפי שנאן  א"ר לעזר בן פדת וכולהם ירדו שנונים לכלות שונאיהם של ישר' שאילו לא קיבלו את התורה היו מכלין אותן א"ר לוי אלא שראו פני הקב"ה ומי שראה פני המלך אינו מת שנ' באור פני מלך חיים  ד"א רכב אלהים רבותים אלפי שנאן  א"ר אלעזר בן פדת מהו אלפי שנאן הנאים והמשובחים שבהן אעפ"כ י"י בם  מסויים ביניהם אמרה כנסת ישראל דודי צח ואדום  מלך בשר ודם יוצא לקומפון כמה נאים כיוצא בו כמה גיבורים כיוצא בו כמה קווצים כיוצא בו כמה נאים ממנו הקב"ה אינו כן אלא בשעה שבא לסיני נטל עמו מלאכי השרת הנאי' והמשובחים שהיו ביניהם א"ר יהודה בר' סימון מה כת' הופיע מהר פארן ואתא מרבבות קודש  ואות הוא בתוך רבבות קודש הוי בשעה שבא לסיני ד"א רכב אלהים רבותיים וג'  א"ר אלע' בן פדת במקום שיש אוכלסין יש דוחק אבל בסיני כשבא הקב"ה ירד עמו אלפי אלפים וריבו רבבות ריבותים אלפי שנאן  אע"פ כן היו רוחים אלפי שנאן  כשם שאת אומ' שאנן מואב מנעוריו  ר' אלע' בן עזרי' ור' אליע' המודעי אחד מהם או' ומחזיק היה ההר אלא אמ' לו הקב"ה הארך הרחב וקבל בני אדוניך והאחד אומר וכשישוב הקב"ה לירושלם הוא מחזיר הגליות לתוכה שנ' אלה מרחוק יבואו הנה אלה מצפון ומים וגו'  ויכולה היא להחזיק אלא הקב"ה או' לה הרחיבי מקום אהלך וג'  י"י בם  א' ריש לקיש טבלא יש על לבו של כל מלאך ומלאך ושמו של הקב"ה משותף עם שמו של מלאך מיכאל גבריאל רפאל י"י בם  אדני כתב אדונתי בהם ולא תאמ' שאדונתו על מלאכי השרת בלבד אלא אפי' בשעה שבא ליתן תורתו בלשון הזה נתנה לישראל ובו בלשון פתח אנכי י"י אלהיך (שמות כ ב 
פסקא יב אות כג זהו שא' הכת' שמעה עמי ואדברה ישראל ואעידה בך אלהים אלהיך אנכי  א"ר פנחס בן חמא שמעה עמי שאדברה שיהא לי פתחון פה לקטרג לשרי אומות העולם שמעה עמי ואדברה א"ר יהוד' בר' סימון בשם ר' יהושע בן לוי לשעבר ישר' היה שמכם עד שלא קבלתם את התורה כשמותן של אומות העולם שבא וחוילה וסבתא ורעמא  כן היה שמכם ישר' משקיבלתם את התורה עמי שמעה עמי ואדברה  אין מעידין אלא למי שומע שמעה עמי ואדברה ישראל ואעידה בך  אלהים אלהך אנכי  ר' יוחנן ור' לקיש ר' יוחנן אמ' אלהים אני דיין אני אלהיך אני פטרונך אני מתקיים עליך וריש לקיש א' אלהים אלהיך אנכי  פטרונך אני מה הפיטרון מועילה אצל הדין אלהים אלהיך אנכי ר' פנחס הכהן בן חמה א' אלהים אלהיך אנכי  למי הוא מדבר למשה הוא מדבר אמ' לו בשביל שקראתי אותך אלהים שנ' ראה נתתיך אלהים לפרעה  אלא אלהיך אנכי  ד"א אלהים אלהיך אנכי  רבותינו או' בשופטי' מדבר אמ' להם לא משום שקראתי אתכם אלהות שנ' אלהים לא תקלל  אלא אלהיך אנכי  א"ר יהודה הלוי בר' שלום בישר' הוא מדבר א' להם לא בשביל שקראתי אתכם אלהים שנ' אני אמרתי אלהים אתם  אלא אלהיך אנכי (שם נ ז 
פסקא יב אות כד אנכי י"י אלהיך  מהו אנכי רב א' לא תהו מגלגלין בתורה שנתתי לכם אנכי לשון נוטריקון הוא אנא נפשי כתבית יהבית ד"א למפרע יהיבה כתיבה נעימים אמריה א"ר ברכיה הכהן אמ' הקב"ה אנא נהורך כלילך יאוותך אימתי כשתקבל עשרת הדיברות אנכי י"י אלהיך  ר' אחא אמר עשרים וששה דורות היה אלף קורא תיגר לפני הקב"ה לומר שאני ראשון של אותות ולא בראתה בי את העולם אלא בבית שנא' בראשית ברא אלהים  אמ' לו הקב"ה חייך שאני פורע לך תורה נבראת לפני עד שלא יברא העולם שני אלפים שנה וכשאבוא ליתן תורה לישר' איני פותח אלא באלף שנא' אנכי י"י אלהיך : א"ר נחמיה מהו אנכי לשון מצרי הוא למה הדבר דומה למלך בשר ודם שנישבה בנו ועשה ימים הרבה אצל השבויין לבש נקמה אביו והלך אצלו והביאו ובא להשיח עמו בלשונן של שבויין כך הב"ה עשו ישראל במצרים כל אותן השנים ולמדו שיחתן של מצרים כשגאלן הב"ה ובא ליתן להם את התורה ולא היו יודעים לשמוע אמ' הקב"ה הרי אני משיח להם בלשון מצרי אמ' הקב"ה אנכי אנוך כך פתח להם הקב"ה בלשונם אנכי י"י אלהיך : לפי שנראה להן הקב"ה בים כגיבור עושה מלחמה ונראה להם בסיני כסופר מלמד תנאה ונראה להם בימי דניאל כזקן מלמד תורה נראה להם בימי שלמ' בחור אמ' להן הקב"ה לא בשביל שאתם רואים אותי בדמוייות הרבה אלא אני הוא שבים אני הוא שבסיני אנכי י"י אלהיך  א"ר חייא ברבא לפי כל עסק ועסק וכל דבר ודבר היה נראה להם נראה להם בים כגיבור עשה מלחמותיהם של ישר' נראה בסיני כסופר שהוא מלמד תורה ועומד ביראה נראה להם בימי דניאל כזקן מלמד תורה שכך נאה לתורה להיות יוצאה מפי זקנים נראה להם בחור בימי שלמה לפי מעשיהם של דור מראהו כלבנון בחור כארזים  אף בסיני נראה להם כסופר מלמד תורה אנכי י"י אלהיך (שמות שם 
פסקא יב אות כה ד"א אנכי י"י אלהיך  א"ר חננא בר פפא נראה להם הקב"ה פנים זעופות פנים בינוניות פנים מסבירות פנים שוחקות פנים זועמות למקרא כשאדם מלמד את בנו תורה צריך ללמדו באימה פנים בינונית למשנה פנים מסבירות לתלמוד פנים שוחקות לאגדה אמ' להם הקב"ה אע"פ שאתם רואין כל הדמוייות הללו אלא אנכי י"י אלהיך  א"ר לוי נראה להם הקב"ה כאיקונין הזו שיש לה פנים מכל מקום אלף בני אדם מביטין בה והיא מבטת בכולם כך הקב"ה כשהיה מדבר כל אחד ואחד מישר' היה אומ' עמי הדבר מדבר אנכי י"י אלהיכם אין כת' כאן אלא אנכי י"י אלהיך  א"ר יוסי בר' חנינא ולפי כוחן של כל אחד ואחד היה הדיבר מדבר עמו ואל תתמה על הדבר הזה שהיה המן יורד לישראל כל אחד ואחד היה טועמו לפי כוחו התינוקות לפי כוחן והבחורים לפי כוחן הזקנים לפי כוחן התינוקות לפי כוחן כשם שהתינוק הזה היונק בשדי אמו כך היה טועמו שנא' והיה טעמו כטעם לשד השמן  והבחורים לפי כוחן שנ' ולחמי אשר נתתי לך לחם ושמן ודבש האכלתיך  והזקנים לפי כוחן שנ' וטעמו כצפיחית בדבש  ומה אם המן כל אחד ואחד לפי כוחן היה טועם לפיו בדיבר כל אחד ואחד שומע לפי כוחן אמ' דוד קול י"י בכח  קול י"י בכוחו אין כתי' אלא קול י"י בכח של כל אחד ואחד א' להם הקב"ה לא מפני שאתם שומעי' קולות הרבה אלא היו יודעים שאני הוא אנכי י"י אלהיך  בעולם הזה נגאלו ישר' ממצרים ונשתעבדו בבבל ומבבל למדיי וממדיי ליון ומיון לאדום ומאדום הקב"ה גואלן ואינן משתעבדין עוד שנ' ישראל נושע בי"י תשועת עולמים לא תבושו ולא תכלמו עד עולמי עד  חסלת