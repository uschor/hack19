ד"א כי תבואו אל ארץ וגו'. זש"ה אך טוב לישראל , יכול לכל, ת"ל לברי לבב . [כיוצא בדבר אתה אומר טוב ה' לקויו , יכול לכל, ת"ל לנפש תדרשנו , כיוצא בדבר אתה אומר טוב ה' למעוז ביום צרה , יכול לכל, ת"ל ויודע חוסי בו , כיוצא בדבר אתה אומר טוב לה' לכל , יכול לכל, ת"ל ורחמיו על כל מעשיו , כיוצא בדבר אתה אומר אשרי אדם עוז לו בך , יכול לכל, ת"ל מסלות בלבבם , אלין דשבילייא דאורייתא בלביהון, כיוצא בו הטיבה ה' לטובים , יכול לכל, ת"ל לישרים בלבותם , כיוצא בו קרוב ה' לכל קוראיו , יכול לכל, ת"ל לכל אשר יקראוהו באמת , כיוצא בדבר אתה אומר מי אל כמוך נושא עון ועובר על פשע , יכול לכל, ת"ל לשארית נחלתו , לפיכך אך טוב לישראל אלהים לברי לבב, אינו אומר טוב לישראל אלהים, אלא אך טוב, אך מיעוט היסורין שהביא עליהם טובים, למה לברי לבב, לברר אותו היום לעולם הבא, לכך נאמר אך טוב לישראל אלהים לברי לבב. כי קנאתי בהוללים שלום רשעים אראה , ראיתי שלותן והייתי מקנא, באלו שהן עושין חללים חללים, שנאמר כל ימי רשע הוא מתחולל וגו' , שלום רשעים, יושבים השקט ובטח בתיהם שלום מפחד ולא שבט אלוה עליהם , כי אין חרצובות למותם ובריא אולם , מה חרצובות לא הורדתם לאין ולא חרצבתם ליסורין, ובריא אולם, לפיכך הם בריאים כאולם.  
ד"א ובריא אולם, שהם בריאים כסבלו של עולם, יצא מחלב עינימו עברו משכיות לבב ].