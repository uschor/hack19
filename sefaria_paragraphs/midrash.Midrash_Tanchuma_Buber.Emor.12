 מה שהיה כבר הוא וגו' , ר' יהודה ור' נחמיה, ר' יהודה אומר אם יאמר לך אדם שאם לא חטא אדם הראשון היה חי וקים לעולם, אמור לו אתה הרי אליהו   , ור' אחא בשם ר' שמואל בר נחמן אמר כל מה שעתיד הקב"ה לעשות לעתיד לבא, כבר הקדים ועשה מקצת על ידיהם של צדיקים בעולם הזה, אמר הקב"ה אני עתיד להחיות את המתים, כבר עשיתי על ידי אליהו ועל ידי אלישע ועל ידי יחזקאל, אמר הקב"ה אני עתיד לעשות את הים יבשה, כבר עשיתי ובני ישראל הלכו ביבשה , אמר הקב"ה אני עתיד לפקוח עיני עורים, כבר נעשה, שנאמר ויפקח ה' את עיני הנער , אמר הקב"ה אני עתיד לפקוד עקרות, כבר נעשה, שנאמר וה' פקד את שרה וגו' , אמר הקב"ה  והיו מלכים אומניך וגו' , כבר נעשה על ידי דניאל  שנאמר לדניאל סגיד .  
והאלהים יבקש את נרדף וגו' , ר' הונא בשם ר' יוסף אמר, עתיד הקב"ה לתבוע דמן של נרדפים מיד רודפיהם, צדיק רודף צדיק, האלהים יבקש נרדף, רשע רודף רשע, האלהים יבקש את נרדף,  , תדע שהוא כן, שהרי הבל נרדף מפני קין, לכך נאמר וישע ה' אל הבל ואל מנחתו , נח נרדף מפני דורו, ונח מצא חן , ודורו וימח את כל היקום , אברהם נרדף מפני נמרוד, אתה הוא ה' האלהים אשר בחרת באברם , יצחק נרדף מפני פלשתים, ויאמרו ראה ראינו וגו' , יעקב נרדף מפני עשו, כי יעקב בחר לו יה , יוסף נרדף מפני אחיו, ויהי ה' את יוסף וגו' , משה נרדף מפני פרעה ויאמר להשמידם לולי משה בחירו , ישראל נרדפים מפני אומות העולם, בך בחר ה' אלהיך , ר' יהודה בר סימון בשם ר'  נהוראי אף כאן שור נרדף מפניארי, כבש מפני הזאב, עז מפני נמר, אמר הקב"ה לא תביאו לפני קרבן מן הרודפים אלא מן הנרדפים, שנאמר שור או כשב או עז.