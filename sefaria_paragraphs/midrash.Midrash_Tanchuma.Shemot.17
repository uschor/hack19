‎מה כתיב למעלה מן הענין, ומשה היה רעה. הרבה נתיחדו עד שלא באו לעולם. המות מתקן היה שיבוא לעולם, שנאמר: וחשך על פני תהום . זה מלאך המות שמחשיך פני הבריות. וכתיב וירא אלהים את כל אשר עשה והנה טוב מאד. כבר היה, דכתיב: והארץ היתה תהו ובהו וחשך.
ולא הביא הקדוש ברוך הוא את המות אלא על ידי הנחש שהיה מתקן, שנאמר: והנחש היה ערום . וצפוי היה לפני הקדוש ברוך הוא שאדם עתיד לאכל ממנו וימות בעלילה, דכתיב כי ביום אכלך ממנו מות תמות . אמר לו הקדוש ברוך הוא: אין זו משל עכשו, שכבר היה מתקן. וכתיב: הן האדם היה. עתיד היה המבול לבוא לעולם ויתפלט ממנו נח ובניו, דכתיב: נח איש צדיק תמים היה. צפוי היה שצדיק היה עומד ועולם מתנהג בו, והעמידו. ואחריו העמיד לאברהם, דכתיב: אחד היה אברהם .
עתידים היו היסורים לעמד, והיה איוב מתקן שיבואו על ידיו, דכתיב: איש היה בארץ עוץ . עתידין ישראל למכר בידי המן, והיה מתקן להם מרדכי שינצלו על ידיו. עתידין ישראל לירד להשתעבד במצרים, והיה יוסף מתקן להם, דכתיב: ויוסף היה במצרים . עתידין ישראל להגאל ממצרים, והיה משה מתקן להם, דכתיב ומשה היה רעה.