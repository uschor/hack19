ואת העם צו לאמר. [אמר הקב"ה] לא לכם בלבד אי מצוה אלא אתם לבניכם צוו לראשי דורות שיהו נוהגין בו כבוד עד שיבא היום שכתוב דרך כוכב מיעקב וגו' והיה בית יעקב אש וגו'. 
דבר אחר רב לכם סב בשעה ששלח יעקב דורון לעשו אמר לו יש לי רב אף על פי שאתה כובש אומות בימי משה ויהושע בתחומי אין לך עסק שכבר אמר המקום רב לכם סב אלא יש לכם לילך בגולה. פנו לכם צפונה לגלות בבל שנאמר כי הנני קורא לכל משפחות ממלכות צפונה:
ואת העם צו לאמר מתיראין מכם אלו וצריכין אתם לשמור את עצמכם, ומה אם בשעה שמתיראין מכם צריכין אתם לשמור את עצמכם, ומה אם בשעה שמתיראין מכם צריכין אתם לשמור את עצמכם, ומה אם בשעה שמתיראין מכם צריכין אתם לשמור את עצמכם, על אחת כמה וכמה בשעה שהן מצליחין ואינן מתיראין מכם. 
דבר אחר ואת העם צו לאמר אתם עוברים אבל עשו יושב אלה בני שעיר ההורי יושבי הארץ. 
דבר אחר אתם עוברים בגבול אחיכם אתם אוכלים עם עשו בעוה"ז והוא אינו אוכל עמכם לעולם הבא, וכן עשו אמר ליעקב נסעה ונלכה לא אחים תאומים אנו נאכל שנינו בעולם הזה ובעולם הבא אמר ליה יעקב הילדים רכים עד עכשיו לא עמד משה שהוא מספיק הצאן ובקר ישחט להם והצאן והבקר עלות עלי, עד עכשיו לא עמד שמואל ומה קול הצאן הזה באזני, ולא עוד אלא ודפקום יום אחד, אלא טול לך חלק בעולם הזה יעבר נא אדוני לפני עבדו וגו' ולרגל הילדים, א"ל עד עכשיו יש לי להעמיד לחנניה וחבריו ילדים אשר אין בהם כל מום, אמר ר' יוחנן מהו עד מדרך כף רגל עד שיגיע לעת תמוט רגלים. רבי שמעון בן לוי אמר עד שיגיע ומחת לצלמא על רגלוהי. רבי יוסי בר חנינא אמר עד שיגיע תרמסנה רגל. רבי חייא אמר עד שיגיע דרך כוכב מיעקב. רבי אבא אמר עד שיגיע פורה דרכתי לבדי. רבי חנא בשם רבי חלקיה אמר עד שיגיע אשריך ישראל מי כמוך וגו'. בר אחר אתם עוברים כל המלכות שתעמוד אתם אוכלים עמה, משל למלך שעשה סעודה שיאכל הוא ובניו, אמר המלך עסקי הרבה ובני נפשם קצרה אלא דוכוס אוכל והן אוכלין עמו איפרכוס אוכל ויאכלו עמו וכשפנה אני הן נכנסין לסעודה, כך אמר הקב"ה הסעודה עשויה וישראל מזומנים הה"ד שמע אלי יעקב וישראל מקואי, וכתיב ויתן להם מקום בראש הקרואים. ומה שאכלו עם האומות איני חושב עליה שכן בלעם אומר הן עם לבדד ישכון ובגוים לא יתחשב. אמר רבי יוחנן נכרי יורש את אביו דבר תורה שנאמר כי ירושה לעשו נתתי את הר שעיר: