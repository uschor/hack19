עצמו כאילו הוא יצא ממצרים שנאמר  והגדת לבנך ביום ההוא לאמר בעבור זה עשה ה' לי בצאתי ממצרים לפיכך אנו חייבין להודות להלל לשבח לפאר לרומם לנצח לגדל למי שעשה לנו את כל הניסים האלו והוציאנו מעבדות לחרות ונאמר לפניו הללויה:
תני ר' חייה כנגד ארבעה בנים דיברה תורה בן חכם בן רשע בן טיפש בן שאינו יודע לשאול.
בן חכם מהו אומר  מה העדות והחקים והמשפטים אשר צוה ה' אלהינו אותנו אף אתה אמור לו  בחזק יד הוציאנו ה' ממצרים מבית עבדים.
בן רשע מהו אומר  מה העבודה הזאת לכם מה הטורח הזה שאתם מטריחין עלינו בכל שנה ושנה מכיון שהוציא את עצמו מן הכלל אף אתה אמור לו  בעבור זה עשה ה' לי לי עשה לאותו האיש לא עשה.
אילו היה אותו האיש במצרים לא היה ראוי להגאל משם לעולם.
טיפש מה אומר  מה זאת אף את למדו הלכות הפסח שאין מפטירין אחר הפסח אפיקומן שלא יהא עומד מחבורה זו ונכנס לחבורה אחרת.
בן שאינו יודע לשאול את פתח לו תחילה א"ר יוסה מתניתא אמרה כן אם אין דעת בבן אביו מלמדו:
עד איכן הוא אומר בית שמאי אומרים עד אם הבנים שמחה ובית הלל אומרים עד חלמיש למעינו מים וחותם בגאולה רבי טרפון אומר אשר גאלנו וגאל את אבותינו ממצרים והגיענו הלילה הזה ואינו חותם רבי עקיבה אומר כן ה' אלהינו יגיענו לרגלים הבאים לקראתינו לשלום שמחים בבנין עירך ששים בעבודתך ובחידוש בית מקדשך ושם נאכל מן הפסחים ומן הזבחים אשר הגיע דמם על קיר מזבחך לרצון ונודה לך על גאולתינו ברוך אתה ה' גאל ישראל:
רב אמר מתחילה צריך להתחיל  בעבר הנהר ישבו אותיכם וגו'.
ואקח את אביכם את אברהם מעבר הנהר וגו'.
וארבה.
אמר רבי אחא וארב כתיב כמה ריבים עשיתי עמו עד שלא נתתי לו את יצחק.
דבר אחר נעשיתי לו אורב אין את חטא מיתן ליה ואין זכה מיתן ליה.
אמרו להן בית שמאי וכי יצאו ישראל ממצרים שהוא מזכיר יציאת מצרים אמרו להן בית הלל אילו ממתין עד קרות הגבר אדיין לא הגיעו לחצי גאולה היאך מזכירין גאולה ואדיין לא נגאלו והלא לא יצאו אלא בחצי היום שנאמר  ויהי בעצם היום הזה הוציא ה' את בני ישראל וגו'.
אלא מכיון שהתחיל במצוה אומר לו מרק.
התיב רבי אבונא בר סחורא לא כבר הזכיר על הכוס.
תניא אין אומרים זמן אלא בשלש רגלים בלבד אמר רבי מנא מתניתא אמרה כן בחג המצות ובחג השבועות ובחג הסוכות.
תני כל שכתב