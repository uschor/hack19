הבה נתחכמה לו. להקב"ה,  חרף פרעה כלפי מעלה,  אמר בואו ונתחכמה לו למושיען של ישראל,  במה נידונם. [נדונם] באש אברהם ניצל מן האש, נידונם בחרב יצחק אביהם ניצל מן החרב, נידונם בסקילה יעקב אביהם ניצל מן הסקילה, בואו ונידון אותם במים, שכבר נשבע הקב"ה שאינו מביא מבול לעולם, שנאמר אשר נשבעתי מעבור מי נח , והם אינם יודעים שעל כל העולם כולו אינו מביא, [אבל] על אומה אחת מביא:
 ד"א הוא אינו מביא עליהם, אבל הם באים ונופלים בתוכו, הדא הוא דכתיב ומצרים נסו לקראתו . וכן הוא אומר כי בדבר אשר זדו עליהם ,  בקדרה שבשלו בה נתבשלו, זדון לשון בישול, כמו שנאמר ויזד יעקב נזיד :
פן ירבה.  אמרה להם רוח הקודש אתם אומרים פן ירבה, ואני אומר כן ירבה וכן יפרוץ :
ונלחם בנו ועלה מן הארץ.  על מצרים אמרו שילחם ישראל בם ויגרשום מן הארץ, ואם כן היה צריך לומר ועלינו מן הארץ, ולמה אמר ועלה, משל לאדם שמקלל את עצמו ותולה קללתו באחרים: