של קודש ושל פיגול ושל נותר שנתבשלו עם החתיכות רבי שמעון מתיר וחכמים אוסרין:
בגד שצבעו בקליפי ערלה ידלק.  נתערב באחרים כולן ידלוקו דברי רבי מאיר וחכמים אומרין יעלו באחד ומאתים:
בגד שצבעו בקליפי ערלה כו'.  כתיב  וערלתם ערלתו את פריו אית תניי תני בסמוך לפיריו.  אית תניי תני בעורל את פיריו.  מאן דאמר בעורל את פיריו קליפין וגרעינין במשמע.  מאן דאמר בסמוך לפיריו קליפין במשמע ולא גרעינין.  וגרעינן מניין הוי סופך מימר את פיריו בסמוך לפיריו.  אית דבעי נישמעינה מן הדא וערלתם ערלתו את פריו דבר שהוא עורל את פריו ופיריו עורלו.  רבי אבהו בשם רבי לעזר כל מקום שנא' לא תאכל לא תאכלו לא יאכלו את תופס איסור הנייה כאיסור אכילה עד שיבוא הכתוב ויפרש לך כשם שפירש לך באבר מן החי ובנבילה.  מה פירש לך באבר מן החי  ובשר בשדה טריפה לא תאכלו.  ומה פירש לך בנבילה  לא תאכלו כל נבילה לגר אשר בשעריך תתננה ואכלה.  תני חזקיה ופליג וכי מה אסרו לכלב והא כתיב  כל חלב שור וכשב ועז לא תאכלו מעתה אתה תופש איסור הנייה באיסור אכילה.  שנייא היא דכתיב  וחלב נבילה וחלב טריפה וגומר.  והכתיב  רק את הדם מעתה את תופש איסור הנייה כאיסור אכילה.  שנייא היא דכתיב  על הארץ תשפכנו כמים מה מים מותרים בהנייה אף הדם מותר בהנייה.  והכתיב  על כן לא יאכלו בני ישראל את גיד הנשה.  אמר רבי אבהו קיימתיה בגיד הנשה של נבילה.  והכתיב  ולחם וקלי וכרמל לא תאכלו.  אמר רבי אבא מרי אחוה דרבי יוסי שנייא היא שקבע לו הכתוב זמן.  והכתיב  לא תאכלום כי שקץ הם.  אמר רבי מנא מיעט איסור הנייה שבו.  רבי אבהו בשם רבי יוחנן העושה איספלנית משור הנסקל ומחמץ שעבר עליו הפסח אינו לוקה שאין לא תעשה שלו מחוור.  מכלאי הכרם לוקה דאמר רבי חנינא  פן תוקדש פן תוקד אש.  מערלה צריכה עשה לרחקו כתיב לא תעשה לאוכל כתיב לא תעשה לרחקו לא כתיב.  מתניתא פליגא על רבי יוחנן ממשמע שנאמר  סקול יסקל השור וכי אין אנו יודעין שבשרו אסור באכילה ומה ת"ל לא יאכל את בשרו להודיעך שכשם שהוא אסור