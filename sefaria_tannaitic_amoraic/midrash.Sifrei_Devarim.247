לא יבא פצוע דכה וכרות שפכה. איזהו פצוע דכה - כל שנפצעו הביצים שלו, אפילו אחת מהן. אין לי אלא כולו, מנין אף מקצתו? [ת"ל דכה]. 
וכרות שפכה. כל שנכרת הגיד. 
אמר ר' ישמעאל בנו של ר' יוחנן בן ברוקה, שמעתי בכרם ביבנה, שמי שאין לו אלא אחת, זהו סריס חמה. מה בין פצוע דכה לכרות שפכה - אלא שפצוע דכה חוזר, וכרות שפכה אינו חוזר. זו מהלכות רופאים. 
בקהל ה'. ר' יהודה אומר, ד' קהלות הן - קהל כהנים, קהל לוים, קהל ישראל, קהל גרים. 
וחכמים אומרים, [אינן] אלא שלשה. 