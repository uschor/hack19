הא ישראל שאין לו אשה ובנים מותר בה עוד הוא אסור בה אלא בגין דתנינן תמן אין זונה האמורה בתורה אלא גיורת ומשוחררת ושנבעלה בעילת זנות וכולהון לכהן לפום כן לא תנינה אמר רבי יודה בן פזי כתיב  בין שורותם יצהירו  ולא יפנה דרך כרמים.  שלא היתה בעילתן לשום בנים.  אמר ר' סימון כתיב  אכלו ולא ישבעו הזנו ולא יפרוצו שלא היתה בעילתן לשם בנים.  כתיב  ויקח לו למך שתי נשים.  עדה שהיה מתעדן בגופה צילה שהיה יושב בצילה של בנים.  מתיבין לרבי יודה הגע עצמך שהיתה זקינה.  תני רבי לעזר אומר אף הפנוי הבא על הפנויה שלא לשום אישות הרי זו בעילת זנות.  אמר ר' בא בר ממל הדא אמרה כהן גדול שקידש אשה בבעילה אינו כבא על הבעולה:
לא יבטל אדם מפירייה ורביה אלא אם כן יש לו בנים בית שמאי אומרים שני זכרים ובית הלל אומרים זכר ונקיבה שנאמר  זכר ונקיבה בראם נשא אשה ושהתה עמו עשרה שנים ולא ילדה אינו רשאי לבטל גירשה מותרות לינשא לאחר רשאי השני לשהות עמה עשר שנים ואם הפילה מונה משעה שהפילה האיש מצווה על פרייה ורבייה אבל לא האשה רבי יוחנן בן ברוקה אומר על שניהם הוא אומר  ויברך אותם אלהים ויאמר להם אלהים פרו ורבו וגו':
בית שמאי אומרים שני זכרים שנאמר במשה  גרשום ואליעזר בית הלל אומרים זכר ונקבה מברייתו של עולם שנאמר זכר ונקבה בראם.  אמר רבי בון לכן צריכה אפילו זכר ונקבה.  דלכן היא מתניתא מקולי בית שמאי ומחומרי ב"ה בני בנים כבנים.  בני בנות אינן כבנים.  בן בן ובת בת עולין.  בת בן ובן בת אינן עולין.  איילונית והסריס ושאינן ראויין לוולד אינן עולין.  ר' אמי בשם רבי שמעון בן לקיש טעמא דהן תנייא  מקץ עשר שנים לשבת אברהם בארץ כנען.  צא שנים שעשה בחוצה לארץ.