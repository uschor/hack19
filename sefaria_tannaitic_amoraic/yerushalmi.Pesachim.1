משנה  אור לארבעה עשר בודקין את החמץ לאור הנר כל מקום שאין מכניסין בו חמץ אינו צריך בדיקה ובמה אמרו שתי שורות במרתף מקום שמכניסין בו חמץ בית שמאי אומרים שתי שורות על פני כל המרתף ובית הלל אומרים שתי שורות החיצונות שהן העליונות:
גמרא  כתיב  ושמרתם את המצות כי בעצם היום הזה הוצאתי את צבאותיכם מארץ מצרים.   בראשון בארבעה עשר יום לחדש בערב תאכלו מצות וגומר.  מה אנן קיימין אם לאכילת מצה כבר כתיב  שבעת ימים מצות תאכלו.  ואם לומר שמתחיל בארבעה עשר והכתיב  עד יום האחד ועשרים לחודש.  אלא אם אינו ענין לאכילת מצה תניהו ענין לביעור חמץ.  למה לאור הנר.  א"ר שמואל בר רב יצחק מפני שהנר בודק כל שהוא.  למה בלילה.  א"ר יוסה שאין בדיקת הנר יפה אלא בלילה.  ר' מנא לא אמר כן  ושמרתם את היום הזה לדרתיכם חקת עולם עשה שיהו היום והלילה משומרין.  ויתחיל בי"ג ויהא היום והלילה משומרין אף אית ליה כיי דמר ר' יוסי.  ויתחיל אור לי"ג.  אין כיני יבדוק אפי' מר"ח.  ר' ירמיה אמר רב שמואל בר רב יצחק בעי מהו לבדוק לאור האבוקות.  מה צריכא ליה מפני שאורן מבליח.  ר' שמואל בר רב יצחק