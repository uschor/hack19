ויאמר פרעה אל עבדיו הנמצא כזה , : אחת היא יונתי תמתי אחת היא לאמה וגו'. אחת היא יונתי תמתי, זה אברהם, שנאמר : אחד היה אברהם ויירש את הארץ. אחת היא לאמה, זה יצחק, שהיה יחיד לאמו. ברה היא ליולדתה, זה יעקב, שהיה ברור ליולדתו שהוא צדיק. ראוה בנות ויאשרוה, אלו השבטים : והקל נשמע בית פרעה. מלכות ופילגשים ויהללוה, זה יוסף, ויאמר פרעה אל עבדיו הנמצא כזה, אם מהלכים אנו מסוף העולם ועד סופו אין אנו מוצאים כזה. 
ויאמר פרעה אל יוסף וגו' אתה תהיה על ביתי וגו' , שלא יהא אדם נושקני חוץ ממך, : ועל פיך ישק כל עמי, שלא יהא פרוקופי חוץ ממך. : רק הכסא, אמר ריש לקיש שתי פרשיות הכתיב לנו משה בתורה ואנו למדים מפרשת פרעה הרשע, כתוב אחד אומר : והיית רק למעלה, יכול כמוני, אתמהא, תלמוד לומר רק, גדלתי למעלה מגדלתכם, ואנו למדים אותה מפרעה הרשע, אתה תהיה, יכול כמוני, תלמוד לומר רק, גדלתי למעלה מגדלתך. והדין : דבר אל כל עדת בני ישראל ואמרת אליהם קדשים תהיו, יכול כמוני, תלמוד לומר : כי קדוש אני ה' אלהיכם, קדשתי למעלה מקדשתכם, ואנו למדים אותה מפרעה הרשע, : אני פרעה, יכול כמוני, תלמוד לומר אני פרעה, גדלתי למעלה מגדלתך. רבי יהושע דסכנין בשם רבי לוי אמר מן אני של בשר ודם את למד אני של הקדוש ברוך הוא, מה אני של בשר ודם על ידי שאמר פרעה הרשע ליוסף אני פרעה היה לו כל הכבוד הזה, לכשיבוא אני של הקדוש ברוך הוא : אני עשיתי ואני אשא, על אחת כמה וכמה. 
ויאמר פרעה אל יוסף, ויסר פרעה וגו' , אמר רבן שמעון בן גמליאל, יוסף משלו נתנו לו, פיו שלא נשק בעברה, : ועל פיך ישק כל עמי, גופו שלא נגע בעברה : וילבש אתו בגדי שש, צוארו שלא הרכין לעברה : וישם רבד הזהב על צוארו, ידיו שלא משמשו בעברה ויסר המלך את טבעתו מעל ידו ויתן אתה על יד יוסף, רגליו שלא פסעו בעברה, ייתון וירכבו על קרוכין : וירכב אתו במרכבת המשנה אשר לו, מחשבה שלא חשבה בעברה, תבא ותקרא חכמה : ויקראו לפניו אברך, אב בחכמה ורך בשנים, אבל נבוכדנצר : טפסר, טפש בחכמה ושר בשנים. : ויאמר פרעה אל יוסף אני פרעה ובלעדיך לא ירים איש את ידו, כלי ידים. ואת רגלו, כלי רגלים. 
ויקרא פרעה שם יוסף צפנת פענח , אמר רבי יוחנן צפונות מופיע ונוחות לו לאמרם. רבי חזקיה אמר צפונות מופיע בדעת, מניח רוחן של בריות בהן. ורבנן אמרי צד"י צופה, פ"א פודה, נו"ן נביא, תי"ו תומך, פ"א פותר, עי"ן ערום, נו"ן נבון, חי"ת חוזה. אמר רבי אחא צפונה אחת שיש כאן באת לגלות עליה שאת בנה, בכלן כתיב : ותגשן השפחות, ותגש גם לאה וגו', וביוסף כתיב : ואחר נגש יוסף ורחל, אמר יוסף, הרשע הזה עינו רמה וכו', אמר הקדוש ברוך הוא אתה הצנעת לאמך מן העין והגבהת עצמך, אני פורע לך ומגביהך, : ויוסף בן שלשים שנה. 
ותעש הארץ בשבע שני השבע לקמצים , רבי יוחנן אמר מן קוצץ [קומץ] לריחיא דקמצתא ובלא קמצתא. רבנן אמרי דקמצתא ודלא קמצתא. : ויקבץ את כל אכל וגו' אכל שדה העיר אשר סביבתיה נתן בתוכה, נתן מה שבתחום טבריה בטבריה ומה שבתחום צפורי בצפורי, מפני שכל ארץ וארץ מעמדת פרותיה. רבי נחמיה אמר נתן בהם עפר וקטומיות דברים שהן מעמידין פרות. ורבנן אמרי אם מתכנסין הם כל בני טבריה לאכל מה שבתחום טבריה, וכל בני צפורי לאכל מה שבתחום צפורי אין בה קמץ קמץ, הדא אמרה שהברכה נתונה באוצרות, : ויצבר יוסף בר כחול הים הרבה מאד וגו'. 
ותכלינה וגו' , יצאו מכוללות, : ותחלינה וגו', נכנסו חולניות, עד שהם יושבים על השלחן בקשו אפלו פת קבר ולא מצאו, אמרו לא כך אמר יוסף : והיה האכל לפקדון וגו'. : ויהי רעב בכל הארצות, בשלש ארצות, בפנקיא ובערביא ובפלסטיני. : ותרעב כל ארץ מצרים וגו' אשר יאמר לכם תעשו, רבי אבא בר כהנא אמר כפאן למול, רבי שמואל בר נחמן אמר חייתנו אין כתיב כאן אלא : החיתנו, נתת לנו חיים בעולם הזה וחיים בעולם הבא. : והרעב היה וגו' את כל אשר בהם, את המאשרין שבהם. 