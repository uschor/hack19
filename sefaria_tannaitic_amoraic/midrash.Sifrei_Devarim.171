לא ימצא בך. להזהיר בית דין על כך. 
מעביר בנו ובתו באש. אין לי אלא בנו ובתו. בן בנו ובן בתו, מנין? תלמוד לומר  בתתו מזרעו למולך. 
ועדיין אני אומר כאן באש ולהלן במולך! מנין אתה אומר, ליתן את האמור כאן להלן, ואת האמור להלן כאן? נאמר "העברה"  "העברה" לגזרה שוה. מה "העברה" האמורה כאן באש, אף "העברה" האמורה להן באש. ומה "העברה" האמורה להן למולך, אף "העברה" האמור כאן למולך. נמצאת א"א  שימסור ויעביר באש ולמולך, עד שיאמר שני כתובים. ואם לאו - לא שמענו. 
דבר אחר, מעביר בנו ובתו באש,  זה הוא הבועל ארמית, ומעמיד ממנה בן אויב למקום. עונש שמענו אזהרה לא שמענו! תלמוד לומר לא ימצא בך מעביר בנו ובתו באש. זה שהוא מעביר בנו ובתו לעבודת כוכבים, וכורת עמה ברית, שנאמר  העגל אשר כרתו לשנים ויעברו בין בתריו. 
קוסם. אחד מרובה ואחד מועט. 
קסמים. לחייב על כל קסם וקסם. איזהו קוסם? זה האוחז במקלו, ואמר אם אלך אם לא אלך. וכן הוא אומר,  עמי בעצו ישאל ומקלו יגיד לו. 
. 
מעונן.  ר' ישמעאל אומר זה המעביר על העין. 
. וחכמים אומרים, אלו אוחזי העינים. [רבי עקיבא אומר, אלו נותני העתים.] כגון אלו האומרים, למודי ערב שביעיות להיות [חטים] יפות, עקורי קטניות מהיות רעות. 
ומנחש. איזהו מנחש? כגון האומר "נפלה פתו מפיו", "מקלו מידו", "נחש מימינו" ו"שועל משמאלו" ו"פסק  [צבי] את הדרך לפניו". 
והאומר "אל תתחיל בו שהרי [שחרית הוא"], “ראש חודש הוא",  "מוצאי שבת הוא". 
ומכשף.  העושה מעשה [חייב],  האוחז את העינים [פטור]. רבי עקיבא אומר משום רבי יהושע, שנים מלקטים קשואים, אחד לוקט - פטור, ואחד לוקט - חייב. העושה מעשה - חייב, האוחז את העינים - פטור. 