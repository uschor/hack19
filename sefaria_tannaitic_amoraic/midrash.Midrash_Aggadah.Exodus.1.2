ראובן שמעון. כל שבטים לשם גאולתן היו שמותן, ראובן על שם ראה ראיתי את עני עמי , שמעון שנאמר וישמע אלהים את נאקתם , לוי על שם ונלוו גוים רבים , יהודה ואמרת ביום ההוא אודך ה' , יששכר כי יש-שכר לפעולתך וגו', , זבולן שנא' בנה בניתי בית זבול לך וגו'  דן על שם וגם את הגוי אשר יעבודו דן אנכי וגו' , נפתלי על שם שנא' נפת תטפנה , גד על שם והמן כזרע-גד הוא , אשר על שם הגאולה דכתיב ואשרו אתכם כל הגוים , יוסף דכתיב והיה ביום ההוא יוסיף ה' שנית ידו לקנות את שאר עמו , בנימין על שם נשבע ה' בימינו ובזרוע קדשו , הא למדנו שכל השבטים שמותם על שם גאולתם נקראו,  ולמה אין שמותם שווין בכל מקום, אלא מקדים זה לזה וזה לזה, שלא יהיו בני הגבירות אומרים אנו תחלה ובני השפחות אחרונים, ויתגאו לעצמם לכך מקדים לזה ומאחר לזה, ללמדך שכל בני יעקב שקולין, שאין אלו גדולים מאלו: