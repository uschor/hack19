כי יהיה נערה בתולה מארשה. מלמד שאינו חייב, עד שתהא נערה, בתולה, מארשה לאיש.

ומצאה איש בעיר. אלו לא יצאת בעיר, לא היה מסתקף לה.

בעיר.  [מגיד] שפרצה קוראה לגנב.

ושכב עמה.  [על] שכיבה.

והוצאתם את שניהם אל שער העיר ההיא. זו היא שאמרנו, שער שנמצא בו, ולא שער שנדונית בו.

וסקלתם אותם באבנים. יכול באבנים מרובות? ת"ל באבן. אי באבן, יכול אפילו באבן אחת? ת"ל באבנים. אמור מעתה, לא מתו בראשונה ימותו בשניה.

את הנערה על דבר אשר לא צעקה.  [ומה ת"ל על דבר? בהתראה.] להביא את המזידה בהתראת עדים.

ואת האיש, על דבר אשר ענה את אשת רעהו.  [ומה ת"ל על דבר? בהתראה.]

.

ושכב עמה. פרט לאחד מחזיק ואחד שוכב, דברי ר' יהודה.

ומת האיש אשר שכב עמה לבדו. הראשון בסקילה והשני בחנק, דברי רבי.
