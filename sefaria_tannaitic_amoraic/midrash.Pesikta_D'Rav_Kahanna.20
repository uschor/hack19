פסקא כ או א רני עקרה:  מושיבי עקרת הבית אם הבנים שמחה  שבע עקרות הן שרה רבקה רחל ולאה ואשתו של מנוח וחנה וציון ד"א מושיבי עקרת הבית  זו אימינו שרה ותהי שרי עקרה  אם הבנים שמחה  הניקה בנים שרה  ד"א מושיבי עקרת הבית  זו רבקה ויעתר יצחק לי"י לנכח אשתו כי עקרה היא  אם הבנים שמחה  ויעתר לו י"י ותהר רבקה אשתו  ד"א מושיבי עקרת הבית  זו לאה וירא י"י כי שנואה לאה ויפתח את רחמה  מיכן שהיתה לאה עקרה אם הבנים שמחה  כי ילדתי לו ששה בנים  ד"א מושיבי עקרת הבית  זו רחל ורחל עקרה  אם הבנים שמחה  בני רחל יוסף ובנימן  ד"א מושיבי עקרת הבית  זו אשתו של מנוח וירא מלאך י"י אל האשה ויאמר אליה הנה נא את עקרה ולא ילדת  אם הבנים שמחה  והרית וילדת בן  ד"א מושיבי עקרת הבית  זו חנה ויהי לפנינה ילדים ולחנה אין ילדים  אם הבנים שמחה  ותהר ותלד שלשה בנים ושתי בנות  ד"א מושיבי עקרת הבית  זו ציון רני עקרה לא ילדה  אם הבנים שמחה ואמרת בלבבך מי ילד לי את אלה וג' (ישעיה מט כא 
פסקא כ אות ב  א"ר ראובן רני עקרה  הרי נא עקרה א"ר מאיר עקרה עקורה אומה שעקרוה אומות העולם הד"ה דכת' זכור י"י לבני אדום את יום ירושלם האומרים ערו ערו עד היסוד בה  ר' אבא בר כהנא א' פגרו פגרו כמה דאת או' חומת בבל הרחבה ערער תתערער  שאר קוטע' דכוות ענייה א"ר אבא בר כהנא עיקר מסובין משל לאה הן אל' שהיו עושין רחל עיקר כמה דאת אומ' ורחל עקרה  א"ר יצחק רחל היתה עיקרה של בית כמה דאת או' ורחל עקרה  עיקר' תני ר' שמע' בן יוחיי לפי שכל הדברים תלויין ברחל לפיכך נקראו בניי' לשמה רחל מבכה על בניה  ולא סוף דבר לשמה אלא אפילו לשם בנה אולי יחנן י"י צבאות שארית יוסף  ולשם בן בנה הבן יקיר לי אפרים (ירמיה לא יט 
פסקא כ אות ג  לא ילדה  א"ר לוי כל מקום שנ' אין לה הוה לה שאר קוטעה דכוות ענייה 
פסקא כ אות ד  פצחי רינה וצהלי לא חלה  בעשרה לשונות נקראת שמחה גילה שמחה שישה עליסה עליצה פיצחה רינה צהלה חדווה הרעה ואית דמפקין הרעה ומעלין דיצה ולפניו תדוץ דאבה  מקרטעה כהדה חפיתא 
פסקא כ אות ה  כי רבים בני שוממה מבני בעולה אמר י"י  א"ר אבא בר כהנא כת' ומדברך נאוה  אפילו נוה עשוי מדבר חייבין על מחיצתו והוא חרב כשם שחייבין על מחיצתו והוא בנוי א"ר לוי בבניינה העמידה לי רשעי' כגון אחז מנשה אמון בחורבנה העמידה לי צדיקים כגון דניאל וחבורתו מרדכי וחבורתו עזרא וחבורתו ר' אחא בשם ר' יוחנן הרבה צדיקים העמידה לי בחורבנה יותר מצדיקים שהעמידה בביניינה 
פסקא כ אות ו  יהי פיסת בר בארץ בראש הרים ירעש כלבנון פריו וג'  ומה היה אותו האילן שאכל ממנו אדם הראשון ר' מאיר או' חיטין היו ר' יודה בר' אליעיי א' ענבים היו ר' אבא דעכו א' אתרוג היה ר' יוסה א' תאינים היו וכולם מביאים טעם לדבריהם טע' דר' מאיר דא' חיטין היו בנוהג שבעולם אדם שאין בו דעת הביריות אומרות חכים הוא דין דלא אכל פיתה דחיטין מן יומוי ר' זעורא בעא קומי ר' שמואל בר רב יצחק כתוב בו עץ ואת אמ' חטין היו אמ' ליה מתמרות היו ועולות כארזי לבנון והיו משירות את זרען לארץ טעמ' דר' יודה בר' אילעיי דא' ענבים היו ענבימו ענבי רוש אשכלות מרורות למו  אותן האשכולות הביאו מרורת לעול' טעמ' דר' אבא דעכו דא' אתרוג היה ותאכל מן העץ  עץ שהוא נאכל כפריו ואי זה זה זה אתרוג טעמ' דר' יוסה דא' תאינים היו ויתפרו עלי תאינה ויעשו להם חגורות  ר' יהושע דסיכנין בשם ר' לוי למלך שהיה לו בן והיו לו שפחות הרבה והיה מצוה אותו ואומ' לו בני הזהר שלא תגע באחת מכל שפחות הללו מה עשה הלך וקילקל עם אחת מהן וכיון שהרגיש בו אביו טרדו והוציאו מתוך פלטין והיה מחזר על כל בתי אותן השפחות ולא היתה אחת מהן מקבלת אותו נמצאת אתה או' אותה שקלקל עמה היא פתחה דלתיה וקיבלתו כך כיון שאכל אדם הראשון מאותו האילן שמעו כל האילנות אומרים הא גנבא הא גנבא דיגנב דעתיה דברייה דגנב דעתיה דמריה אל תבואני רגל גאוה וג'  אותה הרגל שפשטה בגאוה אל תבואני ויד רשעים אל תנידני  לא תנדנד אותי ביד לא תיסב מיני טרפין נמצאת את' או' אותו האילן שנתן לו פירות הוא נתן לו עלין ויתפרו עלי תאינה ויעשו להם חגורות  מה הוה שמה דההיא תאנתה ר' לוי א' ברת אלי דהיא איתיאת אליתאה ובכיתה לעלמא ר' ברכיה בשם ר' סימון בשם ר' יהושע בן לוי אותו אילן שאכל ממנו אדם הראשון לא גילה אותו הקב"ה ולא עתיד לגלותו א' הקב"ה כת' והרגת את האשה ואת הבהמה  אם אדם חטא בהמה מה חטא אלא לפי שבאת לאדם תקלה על ידה לפיכך א' הקב"ה תיסקל ד"א שלא תהא הבהמה עוברת בשוק ויאמרו זו היא הבהמה שנסקל איש פלוני על ידה א' הק' אם על כבוד בניו חסתי דין הוא שנחוס על כבודו 
פסקא כ אות ז  דילמה ר' לעזר בן עזריה ור' לעזר המודעי הוון יתיבין עסיקין בהדין קרייה בעת ההוא יקראו לירושלם כסא י"י  א' ליה ר' לעזר בן עזריה לר' אלעזר המודעי ומחזקת היא ירוש' א' ליה עתיד הקב"ה לומר לה האריכי הרחיבי קבילי אוכלסייך הרחיבי מקום אהליך וג'  א"ר יוחנן עתידה ירושלם להיות מגעת לשערי דמשק ומה טעמ' משא דבר י"י בארץ חדרך ודמשק מנוחתו  מהו חדרך ר' יודה ור' נחמיה ר' יודה א' אין לשון זה חדרך אלא זה מלך המשיח שהוא חד לאומות ורך לישר' ור' נחמיה אמ' המקום הוא נקרא חדרך א"ר יוסי בן דורמסקית העבודה שאני מדמשק ויש שם מקום וקורין חדרך א' ליה ומה את מקיים ודמשק מנוחתו  אלא מה התאינה הזאת צרה מלמטה ורחבה מלמעלה כך עתידה ירושלם להיות מתרחבת ועולה והגליות באות ונינחות תחתיה לקיים מה שנ' ודמשק מנוחתו  ואין מנוחה אלא ירושלם כמה דאת אומ' זאת מנוחתי עדי עד פה אשב כי אותיה  א' ליה ומה את מקיים ונבנתה העיר על תילה  א' ליה שאינה עתידה לזוז ממקומה אלא מתרחבת ועולה מכל צדדיה והגליות באות ונינוחות תחתיה לקיים מה שנ' כי ימין ושמאל תפרוצי  הרי לארך לרוחב מנין ממגדל חננאל עד יקבי המלך  ר' ברכיה א' עד אוקיינוס ר' זכיי רבה א' עד שיחיה דיפו ולא פלגין מאן דא' עד אוקיינוס יקבים שיקבם מלך מלכי המלכים ברוך הוא ומאן דא' עד שיחיה דיפו שיקבו המלך שלמה הרי לאורך ולרוחב לגובה מנין ורחבה ונסבה למעלה למעלה לצלעות וג'  תני ר' אליע' בן יעקב עתידה ירושלם להיות רמה ועולה עד שתהא מגעת לכסא הכבוד ואו' להק' צר לי המקום גשה לי ואשבה  יוסי בר' ירמיה דוסטי בשם ר' לוי ועדיין אין את יודע מה הוא שבחה של ירושלם אלא מה דכת' ואני אהיה לה נאם י"י חומת אש סביב ולכבוד אהיה בתוכה  מכאן את יודע שבחה של ירושלם חסילה 