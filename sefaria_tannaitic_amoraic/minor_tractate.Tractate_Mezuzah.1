אין כותבין מזוזות לא על גבי עורות בהמה טמאה ולא על גבי עורות חיה טמאה אבל כותבין על עורות נבלות ועל עורות טרפות ואין חוששין שמא עורות לבובין הם
 צריך להניח שיטה אחת לכל צד כדברי רשב״א
 נקבה במקום[הכתב פסולה במקום] הריוח כשרה עשא הווין זיינין זיינין ווין כפופים פשוטים פשוטים כפופים פתוחים סתומים סתומים פתותים או ששנה אותיותיה או שנכתבה עברית הרי זו פסולה
 בית התבן בית העצים בית האוצר הרי אלו פטורים רפת הבקר פטור אם היו הנשים נאותות בו חייב הצריפים והבורגנין והלקטיות והבורסקיות הרי אלו פטורים מן המזוזה
בית המרחץ פטורה אם יש לה בית דירה פתח החיצון חייב
 פתח שבזוית אין בו אלא מזוזה אחת פתח שהוא עשוי בנסרים אין בו אלא מזוזה אחת חייב ר׳ אליעזר בן יעקב פוטר
 הכיפין פטורות ר׳ מאיר ור׳ יהודה מחייבין אבל הכל שוין שאם היה הבנין מלמטה והכיפין מלמעלה הרי אלו חייבות במזוזה
 שערי העיר שערי הרחובות שערי העזרות הרי אלו פטורים ושל הלשכות שהיו במקדש היו פטורות מן המזוזה והלשכה של בית הפרוה שהיתה בית דירה לכהן גדול ז׳ ימים בשנהב וסוכות היוצרים הרי אלו חייבות במזוזה ור׳ יוסי פוטר: