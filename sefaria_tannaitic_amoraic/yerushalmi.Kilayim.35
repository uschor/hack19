היתה שדהו זרועה תבואה וביקש ליטע בתוכה שורה של דילועין נותנין לעבודתה ששה טפחים.  ואם הגדילה יעקור מלפניה.  רבי יוסי אומר נותנין לה לעבודתה ארבע אמות.  אמרו לו התחמור זו מן הגפן.  אמר להן מצינו שזו חמורה מן הגפן של גפן יחידת נותנין לה עבודתה ששה טפחים ולדלעת יחידית בית רובע.  רבי מאיר אומר משום רבי ישמעאל כל שלשה דילועין לבית סאה לא יביא זרע לתוך בית סאה.  רבי יוסי בן החוטף אפרתים משום רבי ישמעאל כל שלשה דילועין לבית כור לא יביא זרע לתוך בית כור:
אמר רבי יוחנן דברי רבי ישמעאל אפילו שורה יחידית נותנין לה עבודה.  מהו ליתן עבודה לראשון.  כמה דתימר גבי כרם נותנין עבודה לראשון.  אוף הכא נותנין עבודה לראשון.  מהו לזרוע בין הגומות.  כמה דתימר גבי כרם אסור לזרוע בין הגפנים.  אוף הכא אסור לזרוע בין הגומות.  רבי יונה בעי נטע חמשה דילועין וסמכן לגדר מהו ליתן להן &lt;הולכת&gt; [הלכות] עריס מהו בכל הדילועין משערין או לא.  כל מקום שעשית קישות ופול המצרי כדלעת יוונית את עושה דלעת מצרי כדלעת יוונית.  ויתיביניה הרי המקיים קלחים לחין לזרע