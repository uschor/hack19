פסקא טז אות א נחמו:  האנוש מאלוה יצדק אם מעושהו יטהר גבר  וכי יש אדם צדיק מבוראו אלא מעשהו יטהר גבר א' הקב"ה בועז מנחם ואני איני מנחם בועז מנחם ויען בועז ויאמר לה הגד הוגד  ולמה הוגד הוגד שתי פעמים אמ' לה הוגד לי בבית והוגד לי בשד' את אשר עשית את חמותך אחרי מות אישך  אין צריך לומר בחיי אישך ותעזבי אביך ואמך  אביך ואמך ודאי וארץ מולדתך  זה שכונתך ד"א ותעזבי אביך ואמך  זו ע"ז שליך אומרים לעץ אבי אתה ולאבן את ילדתנו  וארץ מולדתך  זו אפרכייה שליך ותלכי אל עם אשר לא ידעת תמול שלשם  אמ' לה שאילו באת אצלינו מתמול שלשם לא היינו מקבלין אותך שעדיין לא נתחדשה הלכה עמוני ולא עמונית מואבי ולא מואבית ישלם י"י פעלך  א' לה מי שהוא עתיד ליתן שכרן של צדיקים הוא יתן שכרך ותהי משכורתך שלימה  שלמה כת' א"ר יוסי אמ' לה שלמה יעמוד ממך מעם י"י אלהי ישראל אשר באת לחסות תחת כנפיו  א"ר אבון כנפים לארץ כנפים לשחר כנפים לשמש כנפים לכרובים כנפים לחיות כנפים לשרפים כנפים לארץ דכת' מכנף הארץ זמירות שמענו  כנפים לשחר דכת' אשא כנפי שחר  כנפים לשמש דכת' וזרחה לכם יראי שמי שמש צדקה ומרפא בכנפיה  כנפים לכרובים דכת' וקול כנפי הכרובים  כנפים לחיות דכת' וקול כנפי החיות  כנפים לשרפים דכתיב שרפים עומדים ממעל לו שש כנפים  א"ר אבון גדול כוחן של גומלי חסדי' שאינן חסין לא בצל כנפי הארץ ולא בצל כנפי השחר ולא בצל כנפי השמש ולא בצל כנפי הכרובים ולא בצל כנפי החיות ולא בצל כנפי שרפים ובצל מי הם חסים בצילו של הקב"ה הד"ה דכת' מה יקר חסדך אלהים ובני אדם בצל כנפיך יחסיון  ותאמר אמצא חן בעיניך אדני כי נחמתני  ויאמר לה בועז  א' לה לא תאמרון כדין חס ושלום מן האמהות את נמנית אין את נמנית אלא מן האימהות והרי הדברים קל וחומר מה אם בועז שדיבר על ליבה של רות דברים טובים דברים ניחומים נחמה כשיבוא הקב"ה לנחם את ירושלם על אחת כמה וכמה נחמו נחמו עמי יאמר אלהיכם (ישעיה מ א 
פסקא טז אות ב  דברתי אני עם לבי לאמר הנה אני הגדלתי והוספתי חכמה וג'  מיכן אמרו הלב רואה הלב שומע הלב מדבר הלב יודע הלב עומד הלב נופל הלב מהלך הלב צועק הלב שמח הלב מתנחם הלב רואה ולבי ראה הרבה חכמה ודעת  הלב מדבר ודברתי אני עם לבי  הלב יודע לב יודע מרת נפשו  הלב שומע נתת לעבדך לב שומע  הלב עומד היעמוד לבך אם תחזקנה ידך  הלב נופל אל יפול לב אדם עליו  הלב מהלך ויאמר אליו לא לבי הלך  הלב צועק צעק לבם אל י"י  הלב שמח לכן שמח לבי ויגל כבודי  הלב מתנחם נחמו נחמו עמי יאמר אלהיכם דברו על לב ירושלם (ישעיה מ א ב 
פסקא טז אות ג  מה אעידך ומה אדמה לך  מה אעידך כמה נביאים העדתי בכם ר' או' נביא אחד בשחרית ונביא אחד בין הערבים הד"ה דכת' ויעד י"י בישראל וביהודה ביד כל נביאי כל חוזה  נביאי כתב ור' נתן או' שני נביאים בשחרית ושני נביאים בין הערבים השכם ושלוח  בבקר השכם ושלוח  בין הערבים ד"א מה אעידך  כמה קישוטי' קישוטתי אתכם דא' ר' יוחנן ביום שירד הקב"ה לסיני ליתן תורה לישר' ירדו עמו ששים ריבוא של מלאכי השרת וכל אחד ואחד מהם עטרה בידו לעטר את ישר' ר' אבא בר כהנא בשם ר' יוחנ' מאה ועשרים ריבוא אחד להלבישו עטרה ואחד לאוסרו זיינים ר' הונא רבא דציפורין א' זונם כמה דאת או' מוסר מלכים פתח ויאסר אזור במתניהם  ד"א מה אעידך  כמה ביזים נתתי לכם ביזת מצרים ביזת הים ביזת סיחון ועוג ביזת שלשים ואח' מלכים ד"א מה אעידך  כמה וויעודים נועדתי לכם אהל מועד גלגל ושילה ונוב וגבעון ובית העולמים שנים ומה אדמה לך  לאיזו אומה דימיתי אתכם לאיזו אומה גאלתי ביד חזקה והבאתי על אויביה עשר מכות לאיזו אומה קרעתי את הים לאיזו אומה הגזתי את השליו לאיזו אומה קירבתי לפני הר סיני ונתתי לה את תורתי לאיזו אומה היקפתי ענני כבוד הבת ירושלם  הבת שהיא יריאה ומשלמת לי ומה אשוה לך ואנחמך  דמר ר' יעקב בר אבונה לכשאשוה לך ואנחמך בתולת בת ציון  בנים המצויינים לי במילה ובתיגלחת ובציצית כי גדול כים שברך ומי ירפא לך  א"ר חלפיי מי שהוא עתיד לרפות שברו של ים הוא ירפא לך א"ר יהוש' בר' נחמיה מי שאמרתם לו בים מי כמוכה  הוא ירפא לך אמ' ר' אבין מי ירפא לך נביאיך חזו לך שוא ותפל  ורבנן אמרין מי ירפא לך נביאיך 
פסקא טז אות ד  אהבת צדק ותשנא רשע על כן משחך אלהים אלהיך שמן ששון מחביריך  ר' עזריה בשם ר' אחא פתר קריא באבינו אברהם את מוצ' קודם עד שלא הביא הקב"ה מבול על הסדומיים א' אבינו אברהם לפני הקב"ה רבון העולמים נשבעת שאין את מבי' מבול לעולם ומה טעמ' כי מי נח זאת לי אשר נשבעת מעבור מי נח עוד על הארץ  מבול של מים את אין מביא שמא מבול של אש את מביא מה את מערי' על השבועה חלילה לך מעשות כדבר הזה להמית צדיק כרשע וג'  השופט כל הארץ לא יעשה משפט  אם משפט את מבקש אין עולם ואם עולם את מבקש אין משפט מה את מיציר חבלה ביתרין ראשוי בעי עלמך ובעי דינא דקושטא אין לית את מוותר צבחר לית עלמא יכיל קאים א' לו הקב"ה אברהם אהבת צדק ותשנא רשע  אהבת לצדק את ביריותיי ותשנא רשע שנאת' מלחייבן על כן משחך אלהים אלהיך שמן ששון מחביריך  מהו מחביריך א' לו הק' מנוח ועד אצלך לא דברתי עם אחד מהם אלא עימך אני מדבר תחילה הד"ה דכ' אחר הדברים האלה היה דבר י"י אל אברם במחזה לאמר וג'  ר' עזריה בשם ר' יודה בר' סימון פתר קריה בישעיה א' ישעיה מטייל הייתי בבית תלמודי ואשמע את קול י"י אומר את מי אשלח ומי ילך לנו וג'  אמ' שלחתי את עמוס והיו קורין אותו פסילוס א"ר פנחס למה נקרא שמו עמוס שהיה פסילוס בלשונו אמרו הניח הקב"ה את כל עולמו ולא הישרה שכינתו אלא על הדין פסילוסא על הדין קטיע לישנא שלחתי את מיכה והיו מכים אתו על הלחי בשבט יכו על הלחי את שופט ישראל  מעתה מי אשלח ומי ילך לנו  מיד ואומר הנני שלחני  א' לו הקב"ה ישעיה בניי סרבנים הם טרחנים הם מקבל את עלך ללקות ולהתבזות מהם אמ' לו על מנת כן גווי נתתי למכים ולחיי למורטים וג'  ואיני כדיי שאלך בשליחותך אצל בניך א' לו הקב"ה ישעיה אהבת צדק  אהבת לצדק את בניי ותשנא רשע  שנאתה מלחייבן על כן משחך אלהים אלהיך שמן ששון מחביריך  מהו מחביריך אמ' לו הקב"ה חייך שכל נביאים המתנבאים נביא מפי נביא נחה רוח אליהו על אלישע  נחה רוח משה על שבעים זקנים ויאצל מן הרוח אשר עליו ויתן על שבעים איש הזקנים  אבל את מתנבא מפי הגבורה רוח י"י אלהים עלי יען משח וג'  ולא עוד אלא שכל הנביאים המתנבאים מתנבאי' נבואות פשוטות אבל את מתנבא נבואות כפולות עורי עורי  התעוררי התעוררי  שוש אשיש  אנכי אנכי  נחמו נחמו עמי  
פסקא טז אות ה  מי יתנך כאח לי יונק  כאי זה אח כקין להבל קין הרג את הבל כישמעאל ליצחק ישמעאל שונא ליצחק כעשו ליעקב עשו שונא ליעקב כאחי יוסף ליוסף אחי יוסף שונאים ליוסף אלא כיוסף לאחיו את מוצא אחר כל הרעות שעשו לו מה כת' ביה ועתה אל תיראו אנכי אכלכל אתכם ואת טפכם וינחם אותם וידבר על לבם  א"ר שמלאי א' להון אתון רישא ואנא גופא אין אזל ראשא מה גופא טב ד"א אמ' להון נמשלתם בעפר הארץ ובחול הים ובכוכבי השמים הרי אני הולך ועושה מלחמה עמהם אם יכולתי להם הרי אני יכול לכם ואם לא יכולתי להם איני יכול לכם ד"א א' להון מה נעשה אנטידיקוס של אבא אבא מוליד ואנא קובר ד"א א' מה נעשה אנטידיקוס של הקב"ה הק' מברך ואני מסייף ד"א א' להון אתם מנהג סידורו של עולם שתים עשרה שעות ביום ושתים עשרה שעות בלילה שנים עשר חדשים שנים עשר מזלות שנים עשר שבטים יכול אני לבטל מנהג סידורו של עולם ד"א א' להון עד שלא ירדתם לכאן היו המצריים נוהגין בי עבד משירדתם לכאן הודעתם גניסיי' שלי ד"א א' להון אם הורג אני אתכם עכשיו יהו המצריים אומ' כת של בחורים ראה ואמר אילו אחיי הם תדע לך שהוא כן שלאחר זמן מצא עליהם עלילה והרגן ד"א א' להון אם הורג אני אתכם עכשיו יהו המצריים אומ' עם אחיו לא משמר אמנה ועמנו הוא משמר אמנה לפיכך וינחם אתם וידבר על לבם  והרי דברים קל וחומר מה אם יוסף שהוא מדבר היה על לבן של אחיו דברים טובים דברים נחומים ניחמן כשיבא הקב"ה לנחם את ירושל' על אחת כמה וכמה נחמו נחמו עמי יאמר אלהיכם (ישעיה מ א 
פסקא טז אות ו  כל מאהביך שכחוך אותך לא ידרושו כי מכת אויב היכיתיך  מכת אויב מכת איוב היכיתיך באיוב כת' כשדים שמו שלשה ראשים  ובירושלם כת' והעיר נתנה ביד הכשדים  באיוב כת' אש אלהים נפלה מן השמים  ובירושלם כת' ממרום שלח אש בעצמותי וירדנה  באיוב כת' ויקח לו חרש להתגרד בו  ובירושלם כת' איכה נחשבו לנבלי חרש  באיוב כת' וישבו אתו לארץ שבעת ימים  ובירושל' כת' ישבו לארץ ידמו זקני בת ציון  באיוב כת' שק תפרתי עלי גלדי  ובירו' כת' חגרו שקים  באיוב כת' ועוללתי בעפר קרני  ובירוש' כת' העלו עפר על ראשם  באיוב כת' חנוני חנוני אתם רעי  ובירושל' כת' לא אתן לכם חנינה  באיו' כת' כי יד אלוה נגעה בי  ובירוש' כת' כי לקחה מיד י"י כפלים  א"ר יהוש' בר' נחמיה מה אם איוב שלקה בכפלים נתן לו שכרו בכפלים אף ירושל' מתנחמת בכפלים נחמו נחמו עמי (שם מ א 
פסקא טז אות ז  אך לא בעי ישלח יד אם בפידו להן שוע  א"ר אבהו אין הקב"ה מכה אומה ומושיבה צדו אלא מביא פיד לזו ומשעשעה בזו מביא פיד לזו ומשעשעה בזו הביא פיד לאשור ושיעשעה במצרים התיטבי מנא אמון  הביא פיד למצרים ושעשעה באשור הנה אשור ארז בלבנון  א"ר יסא מפני מה גלו עשרת השבטים ואחר כך גלה שבט יהודה ובנימן כדי שיהו מתנחמים אילו מאילו לפיכך נחמו נחמו (ישעיה מ א 
פסקא טז אות ח  ואיך תנחמוני הבל ותשובותיכם נשאר מעל  א"ר אבא בר כהנא דבריכם צריכין מירוק ורבנין אמרין דבריכם סותרין זה את זה א' הקב"ה לנביאי' לכו ונחמו את ירושלם הלך הושע לנחמה אמ' לה הקב"ה שלחני אצליך לנחמיך אמרה לו מה בידך א' לה אהיה כטל לישראל  אמרה אתמול אמרת לי הכה אפרים שרשם יבש פרי בל יעשון  ועכשיו את או' כן לאיזו נאמין לראשונה לשנייה הלך יואל לנחמה א' לה הקב"ה שלחני אצליך לנחמיך א' לו מה בידך אמ' לה והיה ביום ההוא יטפו ההרים עסיס והגבעות תלכנה חלב וג'  אמרה לו אתמול אמרת לי הקיצו שיכורים ובכו והלילו כל שתי יין על עסיס כי נכרת מפיכם  ועכשיו את' או' כך לאיזו נאמין לראשונה לשנייה הלך עמוס לנחמה אמ' לה הק' שלחני אצליך לנחמך אמרה לו מה בידך אמ' לה ביום ההוא אקים את סוכת דוד הנופלת  אמרה לו אתמול אמרת לי נפלה לא תוסיף קום בתולת ישראל  ועכשיו את או' כך לאיזו נאמין לראשונה לשנייה הלך מיכה לנחמה אמ' לה הקב"ה שלחני אצליך לנחמיך אמרה לו מה בידך אמ' לה מי אל כמוך נושא עון ועובר על פשע  אמרה לו אתמול אמרת לי בפשע יעקב כל זאת ובחטאות בית ישראל  ועכשיו את' או' כך לאיזו נאמין לראשונה או לשנייה הלך נחום לנחמה אמ' לה הקב"ה שלחני אצליך לנחמיך אמרה לו ומה בידך א' לה כי לא יוסיף לעבור בך עוד בליעל כלה נכרת  אמרה לו אתמול אמרת לי ממך יצא חושב על י"י רעה יועץ בליעל  ועכשיו את או' לי כך לאי זו נאמין לראשונה או לשנייה הלך חבקוק לנחמה אמ' לה הקב"ה שלחני אצליך לנחמיך אמרה לו מה בידך אמ' לה יצאת לישע עמך לישע את משיחך  אמרה לו אתמול אמרת לי עד אנה י"י שיוועתי ולא תשמע אזעק אליך חמס וג'  ועכשיו את' או' לי כך לאיזו נאמין לראשונה או לשנייה הלך צפנייה לנחמה אמ' לה הקב"ה שלחני אצליך לנחמיך אמרה לו ומה בידך אמ' לה והיה בעת ההיא אחפש את ירושלם בנירות  אמרה לו אתמול אמרת לי יום חשך ואפלה יום ענן וערפל  ועכשיו את' או' כך לאיזו נאמין לראשונה או לשנייה הלך חגי לנחמה אמ' לה הקב"ה שלחני אצליך לנחמי' אמרה לו ומה בידך א' לה עוד הזרע במגורה והגפן והתאינה והרימון ועץ הזית לא נשא מן היום הזה אברך  אמרה לו אתמול אמרת לי זרעתם הרבה והבא מעט וג'  ועכשיו את' או' לי כך לאיזו נאמין לראשונה לשנייה הלך זכריה לנחמה אמ' לה הקב"ה שלחני אצליך לנחמיך אמרה לו ומה בידך אמ' לה וקצף גדול אני קוצף על הגוים השאננים  אמרה לו אתמול אמרת לי קצף י"י על אבותיכם קצף  ועכשיו את' או' לי כך לאיזו נאמין לראשונה או לשנייה הלך מלאכי לנחמה אמ' לה הקב"ה שלחני אצליך לנחמיך אמרה לו ומה בידך אמ' לה ואשרו אתכם כל הגוים כי תהיו אתם ארץ חפץ  אמרה לו אתמול אמרת לי אין לי חפץ בכם אמ' י"י צבאות  ועכשיו את' או' כך לאיזו נאמין לראשונה או לשנייה הלכו להם הנביאים אצל הקב"ה ואמרו לו רבון העולמים לא קיבלה עליה ירושלים להיתנחם אמ' להם הק' אני ואתם נלך ונינחמנה הוי נחמו נחמו עמי  נחמוה נחמוה עמי נחמוה עליונים נחמוה תחתונים נחמוה חיים נחמוה מתים נחמוה בעולם הזה נחמוה בעול' הבא נחמוה על עשרת השבטים נחמוה על שבט יהודה ובנימן הוי נחמו נחמו עמי  נחמוני נחמוני עימי 
פסקא טז אות ט  ר' אבין אמ' תרתיי ר' אבין א' למלך שהיה לו פלטין ונכנסו שונאים לתוכו ושרפו אתו מי צריך להתנחם פלטין או בעל פלטין לא בעל פלטין כך אמ' הקב"ה בית המקדש ביתי הוא דכת' יען ביתי אשר הוא חרב  מי צריך להתנחם לא אני הוי נחמו נחמו עמי  נחמוני נחמוני עמי ר' אבין אמ' חורי ר' אבין א' למלך שהיה לו כרם ונכנסו שונאין לתוכו וקיצצוהו ופיסקוהו מי צריך להתנחם בתנחומים כרם או בעל הכרם כך אמ' הקב"ה ישר' כרמי הן כי כרם י"י צבאות בית ישראל  מי צריך להתנחם לא אני הוי נחמו נחמו עמי  נחמוני נחמוני עמי ר' ברכיה א' תרתיי חדא בשם גרמיה וחדא בשם ר' לוי ר' ברכיה א' למלך שהיה לו צאן ונכנסו זאיבין לתוכה וביקעוה מי צריך להתנחם צאן או בעל צאן לא בעל צאן כך אמ' הקב"ה ישר' צאני הם שנ' ואתן צאני צאן מרעיתי  מי צריך להתנחם לא אני הוי נחמו נחמו עמי  נחמוני נחמוני עמי ר' ברכיה בשם ר' לוי למלך שהיה לו כרם ומסרה לערי' וכד הוה עביד חמר טב הוה אמר מה טב חמרא דכרמי וכד הוה עביד חמר ביש או' מה ביש חמרא דאריסי א"ל אותו האריס אדוני המלך כד עביד חמר טב את אמ' חמרא דכרמי וכד עביד חמר ביש חמרא דאריסי בין טב ובין ביש דידך הוא כך בתחילה אמ' הקב"ה למשה ועתה לכה ואשלחך אל פרעה והוצא את עמי בני ישראל ממצרים  וכיון שעשו אותו המעשה מה כת' תמן לך רד כי שחת עמך  אמ' משה לפני הק' רבון העולמים כד אינון חטאיי אינון דידי וכד אינון זכיי אינון דידך בין חטאי ובין זכיי דידך אינון דכ' והם עמך ונחלתך  אל תשחת עמך ונחלתך  למה י"י יחרה אפך בעמך  על מה את' מובד לעמך א"ר סימון לא זז מחבבן עד שקרא אותן עמי וינחם י"י על הרעה אשר דבר לעשות לעמו (שם יד 
פסקא טז אות י  יאמר אלהיכם  ר' חננא בר פפא ור' סימון ר' חנינא בר פפא א' אמרו ישר' לישעיה רבינו ישעיה תאמר שלא באתה לנחם אלא לאותו הדור שחרב בית המקדש בימיו א' להם לכל הדורות באתי לנחם אמ' אלהיכם אין כת' כאן אלא יאמר אלהיכם  א"ר סימון אמרו ישר' לישעיה רבינו ישעיה תאמר שכל הדברים הללו מליבך אתה בודאם א' להם א' אלהיכם אין כת' כאן אלא יאמר אלהיכם  א"ר חננה בריה דר' אבא בשמונה מקומות כת' יאמר אלהיכם כנגד שמונה נביאים שנתנבאו לאחר בית המקדש ואילו הן יואל עמוס צפניה חגי זכריה ומלאכי יחזקאל וירמיה 
פסקא טז אות יא  דברו על לב ירושלם וקראו אליה וג'  חטאו בראש ולקו בראש ומתנחמים בראש חטאו בראש נתנה ראש ונשובה מצרימה  לקו בראש כל ראש לחולי  ומתנחמים בראש ויעבר מלכם לפניהם וי"י בראשם  חטאו בעין ולקו בעין ומתנחמים בעין חטאו בעין ומסקרות עינים  ולקו בעין עיני עיני יורדה מים  ומתנחמים בעין כי עין בעין יראו בשוב י"י ציון  חטאו באוזן ולקו באוזן ומתנחמים באוזן חטאו באוזן ואזניהם הכבידו משמוע  ולקו באוזן ואזניהם תחרשנה  ומתנחמים באוזן ואזניך תשמענה דבר  חטאו באף ולקו באף ומתנחמים באף חטאו באף והנם שולחים את הזמורה אל אפם  ולקו באף אף אני אעשה זאת לכם  ומתנח' באף ואף גם זאת בהיותם בארץ אויביהם לא מאסתים  חטאו בפה ולקו בפה ומתנחמים בפה חטאו בפה וכל פה דבר נבלה  ולקו בפה ויאכלו את ישראל בכל פה  ומתנחמים בפה אז ימלא שחוק פינו ולשונינו רינה  חטאו בלשון ולקו בלשון ומתנחמים בלשון חטאו בלשון וידרכו את לשונם  ולקו בלשון דבק לשון יונק  ומתנחמים בלשון ולשונינו רנה  חטאו בלב ולקו בלב ומתנחמים בלב חטאו בלב ולבם שמו שמיר  ולקו בלב וכל לבב דוי  ומתנחמים בלב דברו על לב ירושלם  חטאו ביד ולקו ביד ומתנחמים ביד חטאו ביד ידיכם דמים מלאו  ולקו ביד ידי נשים רחמניות בשלו ילדיהן  ומתנחמים ביד והיה ביום ההוא יוסיף י"י שנית ידו  חטאו ברגל ולקו ברגל ומתנחמים ברגל חטאו ברגל וברגליהם תעכסנה  ולקו ברגל בטרם יתנגפו רגליכם על הרי נשף  ומתנחמים ברגל מה נאוו על ההרים רגלי מבשר  חטאו בזה ולקו בזה מתנחמים בזה חטאו בזה כי זה משה האיש  ולקו בזה על זה היה דוה לבינו  ומתנחמים בזה ואמר ביום ההוא הנה אלהינו זה  חטאו בהוא ולקו בהוא ומתנחמים בהוא חטאו בהוא כחשו בי"י ויאמרו לא הוא  ולקו בהוא ויהפוך להם לאויב והוא נלחם בם  ומתנחמים בהוא אנכי אנכי הוא מנחמכם  חטאו באש ולקו באש ומתנחמים באש חטאו באש הבנים מלקטים עצים והאבות מבערים את האש  ולקו באש ממרום שלח אש בעצמותי  ומתנחמים באש ואני אהיה לה נאם י"י חומת אש סביב ולכבוד אהיה בתוכה  חטאו בכפלים ולקו בכפלים ומתנחמים בכפלי' חטאו בכפלים חט חטאה ירושלם  ולקו בכפלים כי לקחה מיד י"י כפלים בכל חטאתיה  ומתנחמים בכפלים נחמו נחמו עמי  חסילה