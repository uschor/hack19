לדוד ריבה ה' את יריבי. זה שאמר הכתוב  לכן שמעי נא זאת עניה ושכורת ולא מיין. וממה את שכורה מן הצרות ולא מיין הרבה. לפי שעומדין עלי ואין לי מי שילחום בעדי אלא אתה. וכן הוא אומר  כי דורש דמים אותם זכר. אמרה כנסת ישראל אם אין את עומד לי אין מי יעמוד לי ראה מה הם עושים לי. וכן הוא אומר  ראיתה ה' עותתי. ראית כל נקמתם.  רבת ה' ריבי נפשי  שמעת חרפתם. ה' עמוד אתה עלי. וכן דוד אומר  הבה לנו עזרת מצר. לכך אמר דוד ריבה ה' את יריבי. יכול עבד בשר ודם לומר לבעליו ריבה אדוני אויבי וצא והלחם עלי. והקדוש ברוך הוא אמר לדוד עסוק בתורה ואני לוחם את מלחמתך. וכן משה אומר  על כן יאמר בספר מלחמות ה'. אם עסקתם בתורה שנכתבה בספר אני נלחם על ידיכם. לכך אמר דוד ריבה ה' את יריבי:
 החזק מגן וצנה. אמר לו הקדוש ברוך הוא וכי אני צריך למגן  יהיו כמוץ לפני רוח. אני נופח בהן והן פורחין. וכן ישעיה אומר  קול אומר קרא ואומר מה אקרא.  כי רוח נשבה בו. אמר לו הקדוש ברוך הוא דוד מה אתה עושה. אמר לו אני משבחך. וכן הוא אומר כל עצמותי תאמרנה ה' מי כמוך: