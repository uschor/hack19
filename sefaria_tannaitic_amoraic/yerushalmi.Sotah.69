אם באת הלכה תחת ידך ואין את יודע אם לשרוף אם לתלות לעולם הוי רץ אחר השריפה יותר מן התלייה שאין לך חביב בתורה יותר מפרים הנשרפין ושעירים הנשרפין והן בשריפה.  רבי יוסי בעי למידין דבר שאין מצותו לכאן מדבר שמצותו לכאן:
 אל ירך לבבכם ואל תיראו ואל תחפזו ואל תערצו מפניהם אל ירך לבבכם מפני צהלת סוסים וציחצוח חרבות אל תיראו מפני הגפת התריסין ושפעת הקלגסים על תחפזו מפני קול קרנות ואל תערצו מפני קול צווחה כי ה' אלהיכם ההולך עמכם להלחם לכם עם אויביכם להושיע אתכם הן באין בנצחת בשר ודם ואתם באין בנצחונו של מקום פלשתי' באו בנצחונו של גלית ומה היה בסופו סופו שנפל בחרב והן נפלו עמו אבל אתם אין אתם כן אלא כי ה' אלהיכם ההולך עמכם להלחם לכם עם אויביכם להושיע אתכם זו מחנה הארון:
כתיב  מנוגה נגדו עביו עברו.  כנגד טומאיות שלהן עברו כנגד הכיתי' שלהן.  ברד כנגד בליצטרי' שלהן.  וגחלי כנגד טרמנטן שלהן.  אש כנגד הנפט שלהן.  וירעם משמים כנגד הלפידים שלהן.  ועליון יתן קולו כנגד קול הקרנות שלהן.  וישלח חציו כנגד החיצים שלהן.  ויפיצם מלמד שהיו מפזרין אותן.  אמר רבי בא בר כהנא מלמד שהיו עשויין תיבות תיבות והיו החיצים מפזרין אותן.  והברקים מכניסין אותן.  ברקים כנגד החרבות שלהן.  ויהמם הממם ועירבבם והפיל סגנם שלהם.  רבי אומר אין לשון הזה ויהמם אלא לשון מגיפה כמה דאת אמר  והמם מהומה גדולה עד השמדם.   להושיע אתכם זה מחנה הארון.  ויש אומרים זה השם שהיה נתון בארון.  דתני ר' יודה בן לקיש אומר שני ארונות היו מהלכים עם ישראל במדבר.  אחד שהיתה התורה נתונה בו ואחד שהיו שברי הלוחות מונחין בתוכו.  זה שהיתה התורה נתונה בתוכו הי' נתון באוהל מועד.  הדא היא דכתיב  וארון ברית ה' ומשה לא משו מקרב המחנה.  וזה שהיו שברי הלוחות נתונין בתוכו היה נכנס ויוצא עמהן.  ורבנן אמרי אחד הי' ופעם אחת יצא ובימי עלי נשבה.  קרייא מסייע להן לרבנין  אוי לנו מי יצילנו מיד האלהים האלה מילא דלא חמון מן יומיהון.  קרייא מסייע לר' יודה בן לקיש  ויאמר שאול לאחיה הגישה ארון האלהים.  והלא ארון בקרית יערים היה.  מאי עבדין לה רבנין &lt;היה נכנס&gt; הגישה אלי הציץ.  וקרא מסייע לרבי יודה בן לקיש  הארון וישראל ויהודה יושבים בסוכות.