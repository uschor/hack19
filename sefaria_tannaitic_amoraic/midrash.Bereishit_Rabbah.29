ונח מצא חן בעיני ה' , כתיב : ימלט אי נקי ונמלט בבר כפיך, אמר רבי חנינא אינוניתא אונקיא אחת היתה ביד נח, אם כן למה נמלט, אלא בבר כפיך אתיא כההיא דאמר רבי אבא בר כהנא כי נחמתי כי עשיתם ונח, אפלו נח שנשתייר מהן לא היה כדאי אלא שמצא חן בעיני ה', שנאמר: ונח מצא חן בעיני ה'. 
רבי סימון פתח : כה אמר ה' כאשר ימצא התירוש באשכול ואמר אל תשחיתהו כי ברכה בו, מעשה בחסיד אחד שיצא לכרמו בשבת וראה עוללה אחת וברך עליה, אמר כדאי היא העוללה הזו שנברך עליה, כך כה אמר ה' כאשר ימצא התירוש באשכול וגו'. 
אמר רבי סימון שלש מציאות מצא הקדוש ברוך הוא, אברהם, דכתיב : ומצאת את לבבו נאמן לפניך. דוד, דכתיב : מצאתי דוד עבדי. ישראל, דכתיב : כענבים במדבר מצאתי ישראל. אתיבון חבריא לרבי סימון, והא כתיב ונח מצא חן, אמר להון הוא מצא הקדוש ברוך הוא לא מצא. והא כתיב : מצא חן במדבר, בזכות דור המדבר, ומצאת את לבבו נאמן לפניך. 
רבי הונא ורבי פינחס ורבי חנין ורבי הושעיא לא מפרשין, רבי יוחנן ורבי שמעון בן לקיש ורבנן מפרשין. רבי יוחנן אמר לאחד שהיה מהלך בדרך וראה אחד ודבקו, עד היכן, עד שקשר עמו אהבה. כך, נאמר כאן חן, ונאמר להלן : וימצא יוסף חן בעיניו. רבי שמעון בן לקיש אמר לאחד שהיה מהלך וראה אחד ודבקו, עד היכן עד שהשליטו. כך, נאמר כאן חן, ונאמר להלן : ותהי אסתר נשאת חן. רבנן אמרי לאחד שהיה מהלך בדרך וראה אחד ודבקו, עד היכן, עד שנתן לו את בתו. כך, נאמר כאן חן, ונאמר להלן : ושפכתי על בית דויד ועל יושב ירושלים רוח חן ותחנונים, עד היכן, עד שהיה יודע להבחין איזו בהמה ניזונת בשתי שעות ביום ואיזו ניזונת בשלש שעות בלילה. 
אמר רבי סימון מצינו שהקדוש ברוך הוא עושה חסד עם האחרונים בזכות הראשונים, ומנין שהקדוש ברוך הוא עושה עם הראשונים בזכות האחרונים, ונח מצא חן בעיני ה', באיזו זכות בזכות תולדותיו. 