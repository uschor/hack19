דר' ליעזר מחלפה שיטתיה דר' יהושע דאיתפלגון רבי ליעזר אומר אם אין ישראל עושין תשובה אין נגאלין לעולם שנאמר  בשובה ונחת תושעון אמר לו רבי יהושע וכי אם יעמדו ישראל ולא יעשו תשובה אינן נגאלין לעולם אמר לו ר"א הקב"ה מעמיד עליהן מלך קשה כהמן ומיד הן עושין תשובה והן נגאלין מ"ט  ועת צרה היא ליעקב וממנה יושע אמר לו רבי יהושע והא כתיב  חנם נמכרתם ולא בכסף תגאלו.  מה עבד לה ר' ליעזר.  תשובה כמה דאת אמר  צרור הכסף לקח בידו וגו' אמר לו ר' יהושע והא כתיב  אני ה' בעתה אחישנה.  מה עבד לה ר' ליעזר.  תשובה כמה דאת אמר  ועתה ישראל מה ה' אלהיך שואל מעמך כי אם ליראה וגו'.  רבי אחא בשם ר"י בן לוי אם זכיתם אחישנה ואם לאו בעתה כיון שאמר לו ר' יהושע  וירם ימינו ושמאלו אל השמים וישבע בחי העולם כי למועד מועדים וחצי וככלות נפץ יד עם קדש תכלינה כל אלה איסתלק ר' ליעזר.  מתוך חמשה דברים נגאלו ישראל ממצרים מתוך הקץ מתוך צרה מתוך צווחה מתוך זכות אבות מתוך תשובה.  מתוך הקץ הדא ה"ד  ויהי בימים הרבים ההם וימת מלך מצרים ויאנחו בני ישראל מן העבודה ויזעקו.  מתוך צרה וישמע אלהים את נאקתם.  מתוך צווחה ויזכור אלהים את בריתו.  מתוך זכות אבות וירא אלהים את בני ישראל.  מתוך תשובה וידע אלהים.  מתוך הקץ וכן הוא אומר  בצר לך מתוך צרה.  ומצאוך כל הדברים האלה באחרית הימים ושב' מתוך תשובה.  כי אל רחום ה' אלהיך מתוך רחמים.  לא ירפך ולא ישחיתך ולא ישכח את ברית אבותיך מתוך זכות אבות.  וכ"ה אומר  וירא בצר להם מתוך צרה.  בשמעו את רנתם מתוך צווחה.  ויזכור להם בריתו מתוך זכות אבות.  וינחם כרוב חסדיו מתוך תשובה.  ויתן אותם לרחמים מתוך רחמים.  חד בר נש הוה איחא בלישניה אתא לגבי רבי יוחנן גבי ר' חנינה א"ל איזיל תהי בך ולעי באורייתא דכתיב  מרפא לשון עץ חיים.  אמר רבי חנינה בריה דרבי אבהו בספרו של רבי מאיר מצאו כתוב  משא דומה משא רומי אלי קרא משעיר אמר רבי יוחנן אלי קורא מפני שעיר.  אמר ר' שמעון בן לקיש אלי מאיכן נזדווג לי משעיר אמר רבי יהושע בן לוי אם יאמר לך אדם איכן הוא אלהיך אמור לו בכרך הגדול שבאדום מה טעמא אלי קורא משעיר.  תני ר' שמעון בן יוחי בכל מקום שגלו ישראל גלת השכינה עמהן גלו למצרים וגלת השכינה עמהן מה טעמא  הנגלה נגליתי אל בית אביך בהיותם במצרים לבית פרעה גלו לבבל וגלת שכינה עמהן מה טעמא  למענכם שלחתי בבלה גלו למדי וגלת השכינה עמהן מה טעמא  ושמתי כסאי בעילם ואין עילם אלא מדי כמה דאת אמר  ואני בשושן הבירה אשר בעילם המדינה גלו ליון וגלת השכינה עמהן מה טעמא  ועוררתי בניך ציון על בניך יון גלו לרומי וגלת השכינה עמהן