וה' פקד את שרה כאשר אמר , זהו שאמר הכתוב : וידעו כל עצי השדה כי אני ה' השפלתי עץ גבה הגבהתי עץ שפל, אמר רבי יודן לא כדין דאמרין ולא עבדין, אלא : אני ה' דברתי ועשיתי. אמר רבי ברכיה אני ה' דברתי ועשיתי, והיכן דבר : למועד אשוב אליך ולשרה בן, ועשה וידעו כל עצי השדה, אלו הבריות, היך מה דאת אמר : כי האדם עץ השדה. כי אני ה' השפלתי עץ גבה, זה אבימלך. הגבהתי עץ שפל, זה אברהם. הובשתי עץ לח, אלו נשי אבימלך, דכתיב : כי עצר עצר ה'. הפרחתי עץ יבש, זו שרה. אני ה' דברתי, היכן דבר, למועד אשוב אליך. ועשיתי, הדא הוא דכתיב: ויעש ה' לשרה כאשר דבר. 
האנוש מאלוה יצדק אם מעשהו יטהר גבר , וכי אפשר לאדם להיות צדיק יותר מבוראו, אם מעשהו יטהר גבר, וכי אפשר לאדם להיות טהור יותר מבוראו. מה אלישע אומר לשונמית : למועד הזה כעת חיה את חובקת בן, אמרה לו : אל אדוני איש האלהים אל תכזב בשפחתך, אותן המלאכים שבשרו את שרה, כך אמרו לה : למועד אשוב אליך כעת חיה ולשרה בן, אמר לה אותן המלאכים היו יודעים שהם חיים וקימין לעולם, אמרו למועד אשוב אליך, אבל אני שאני בשר ודם, קים היום מת למחר, בין חי בין מת למועד הזה את חבקת בן. מה כתוב שם : ותהר ותלד בן למועד הזה כעת חיה אשר דבר אליה אלישע, דבריו של בשר ודם מתקים ודבריו של הקדוש ברוך הוא אין מתקימין, וה' פקד את שרה כאשר אמר וגו'. 
כי תאנה לא תפרח ואין יבול בגפנים כחש מעשה זית ושדמות לא עשה וגו' , כי תאנה לא תפרח, זה אברהם, היך מה דאת אמר : כבכורה בתאנה בראשיתה ראיתי אבותיכם. ואין יבול בגפנים, זו שרה, היך מה דאת אמר : אשתך כגפן פריה וגו'. כחש מעשה זית, אותן המלאכים שבשרו את שרה האירו פניה כזית. כוחשים היו, אלא שדמות לא עשו אכל, אותן השדים המתים לא עשו אכל. גזר ממכלה צאן, היך מה דאת אמר : ואתן צאני צאן מרעיתי אדם אתם, אלא ואין בקר ברפתים, היך מה דאת אמר : אפרים עגלה מלמדה אהבתי לדוש. חזרה שרה ואמרה, מה אני מובדה סברי מן בריי, אלא : ואני בה' אעלוזה אגילה באלהי ישעי, אמר לה הקדוש ברוך הוא את לא אובדית סברך, אף אנא איני מובדית סברך, אלא וה' פקד את שרה וגו'. וה' פקד את שרה, : יבש חציר נבל ציץ, יבש חצירו של אבימלך ונבל ציצו, : ודבר אלהינו יקום לעולם, וה' פקד את שרה כאשר אמר. 
לעולם ה' דברך נצב בשמים , הא בארץ לא, אלא מה שאמרת לאברהם בשמים : למועד אשוב אליך כעת חיה. רבי נחמן דיפו משם רבי יעקב דקיסרין פתח : אלהים צבאות שוב נא הבט משמים וראה ופקד גפן זאת, שוב ועשה מה שאמרת לאברהם : הבט נא השמימה וספר הכוכבים. ופקד גפן זאת, וה' פקד את שרה. רבי שמואל בר נחמן פתח : לא איש אל ויכזב ובן אדם ויתנחם, אמר רבי שמואל הפסוק הזה לא ראשו סופו ולא סופו ראשו, לא איש אל ויכזב וגו' ההוא אמר ולא יעשה ודבר ולא יקימנה, אלא בשעה שהקדוש ברוך הוא גוזר להביא טובה לעולם, לא איש אל ויכזב, ובשעה שהוא גוזר להביא רעה, ההוא אמר ולא יעשה. בשעה שאמר לאברהם : כי ביצחק יקרא לך זרע, לא איש אל ויכזב. ובשעה שאמר לו : קח נא את בנך את יחידך, ההוא אמר ולא יעשה. בשעה שאמר הקדוש ברוך הוא למשה : פקד פקדתי אתכם, לא איש אל ויכזב. בשעה שאמר לו הקדוש ברוך הוא : הרף ממני ואשמידם, ההוא אמר ולא יעשה. בשעה שאמר הקדוש ברוך הוא לאברהם : וגם את הגוי, לא איש אל ויכזב, ובשעה שאמר לו : ועבדום וענו אתם, ההוא אמר ולא יעשה. בשעה שאמר לו הקדוש ברוך הוא : שוב אשוב אליך, לא איש אל ויכזב, אלא וה' פקד את שרה. 
וה' פקד את שרה, : אשר שמרת לעבדך דוד אבי את אשר דברת לו. אשר שמרת לעבדך, זה אברהם. את אשר דברת לו : למועד אשוב אליך. : ותדבר בפיך ובידך מלאת כיום הזה, וה' פקד את שרה. : מושיבי עקרת הבית אם הבנים שמחה. מושיבי עקרת הבית, זו שרה, : ותהי שרי עקרה. אם הבנים שמחה, שנאמר : היניקה בנים שרה. וה' פקד את שרה כאשר אמר, מה שאמר לה הוא באמירה. ויעש ה' כאשר דבר, מה שדבר לה על ידי מלאך. רבי נחמיה אמר וה' פקד את שרה כאשר אמר, מה שאמר לה על ידי מלאך. ויעש ה' לשרה כאשר דבר, מה שאמר לה הוא. רבי יהודה אמר כאשר אמר, לתן לה בן. כאשר דבר, לברכה בחלב. אמר לו רבי נחמיה והלא כבר נתבשרה בחלב, אלא מלמד שהחזירה הקדוש ברוך הוא לימי נערותיה. רבי אבהו אמר נותן אני יראתה על כל אמות העולם, דלא יהון מונין לה וצוחין לה עקרתא. רבי יהודה בשם ריש לקיש עקר מיטרין לא היה לה וגלף לה הקדוש ברוך הוא עקר מיטרין. אמר רבי אדא בעל פקדונות אני, עמלק הפקיד אצלי חבילות של קוצים, והחזיר לו הקדוש ברוך הוא חבילות של קוצים, שנאמר : פקדתי את אשר עשה עמלק לישראל. שרה הפקידה אצלי מצוות ומעשים טובים, החזיר לה הקדוש ברוך הוא מצוות ומעשים טובים, וה' פקד את שרה. 
וה' פקד את שרה, אמר רבי יצחק, כתיב : ואם לא נטמאה האשה וטהרה הוא ונקתה ונזרעה זרע, זו שנכנסה לביתו של פרעה ולביתו של אבימלך ויצאת טהורה אינו דין שתפקד. אמר רבי יהודה ברבי סימון אף על גב דאמר רבי הונא מלאך הוא שהוא ממנה על התאוה, אבל שרה לא נצרכה לדברים הללו אלא הוא בכבודו, וה' פקד את שרה. : ותהר ותלד שרה לאברהם בן לזקניו, מלמד שלא גנבה זרע ממקום אחר. בן לזקניו, מלמד שהיה זיו איקונין שלו דומה לו. : למועד אשר דבר אתו אלהים, רבי יודן ורבי חמא, רבי יודן אמר לתשעה חדשים נולד שלא יהיו אומרין גרוף מביתו של אבימלך. רבי חמא אמר לשבעה שהם תשעה מקטעים. רבי הונא בשם רבי חזקיה בחצות היום נולד, נאמר כאן מועד, ונאמר להלן : כבוא השמש מועד צאתך ממצרים. 
ויקרא אברהם את שם בנו יצחק , יצא חק לעולם, נתן דוריה לעולם. אמר רבי יצחק חפושית. יו"ד עשרה, כנגד עשרת הדברות. צד"י תשעים, : ואם שרה הבת תשעים שנה תלד, קו"ף מאה, : הלבן מאה שנה. חי"ת כנגד המילה שנתנה לשמונה : וימל אברהם את יצחק וגו', הדא הוא דכתיב : ובן שמנת ימים ימול לכם כל זכר לדרתיכם. 
ותאמר שרה צחק עשה לי אלהים , רבי ברכיה ברבי יהודה ברבי סימון בשם רבי שמואל ברבי יצחק ראובן בשמחה שמעון מה אכפת ליה, כך שרה נפקדה אחרים מה אכפת להם, אלא בשעה שנפקדה אמנו שרה הרבה עקרות נפקדו עמה, הרבה חרשים נתפקחו, הרבה סומים נפתחו, הרבה שוטים נשתפו. נאמר כאן עשיה, ונאמר להלן : והנחה למדינות עשה, מה עשיה שנאמר להלן נתן דוריה לעולם, אף עשיה שנאמר כאן דוריה לעולם. ורבי לוי אמר הוסיפו על המאורות, נאמר כאן עשיה עשה לי, ונאמר להלן : ויעש אלהים את שני המארת. 
ותאמר מי מלל לאברהם היניקה בנים שרה , רבי פינחס משום רבי חלקיה מי אמר מי דבר אין כתיב כאן, אלא מי מלל, רמזו שהוא מוליד למאה שנה מנין מל"ל. רבי פנחס אמר קומתו של אברהם אבינו היתה יבשה ונעשה מלילות. היניקה בנים שרה, היניקה בן אין כתיב כאן, אמנו שרה היתה צנועה יותר מדאי, אמר לה אבינו אברהם אין זו שעת הצניעות אלא גלי את דדיך, כדי שידעו הכל שהתחיל הקדוש ברוך הוא לעשות נסים, גלתה את דדיה והיו נובעות חלב כשני מעינות, והיו מטרוניות באות ומיניקות את בניהם ממנה, והיו אומרות אין אנו כדי להניק את בנינו מחלבה של צדקת. רבנן ורבי אחא, רבנן אמרי כל מי שבא לשם שמים, נעשה ירא שמים. רבי אחא אמר אף מי שלא בא לשם שמים נתן לו ממשלה בעולם הזה, כיון שהפליגו עצמן בסיני ולא קבלו את התורה נטלה מהם אותה הממשלה. 
ויגדל הילד ויגמל , רבי הושעיה רבה אמר נגמל מיצר הרע. רבנן אמרי נגמל מחלבו. : ויעש אברהם משתה גדול, רבי יודא ברבי סימון אמר גדול עולמים היה שם. רבי יודן בר מספרתא אמר : ויעש המלך משתה גדול, גדולי עולם היו שם, הדא הוא דכתיב : כי ישוב ה' לשוש עליך לטוב, בימי מרדכי ואסתר, : כאשר שש על אבתיך, בימי אברהם יצחק ויעקב. אמר רבי יהודה ברבי סימון משתה גדול, משתה גדולים, עוג וכל גדולים עמו היו שם, אמרו לעוג לא היית אומר אברהם פרדה עקרה ואינו מוליד, אמר להם עכשו מתנתו מה היא לא שפופה, אין יהיב אנא אצבעי עליה אנא פחש ליה, אמר לו הקדוש ברוך הוא מה אתה מבזה על מתנתו חייך, שאת רואה אלף אלפים ורבי רבבות יוצאים מבני בניו, ואין סופו של אותו האיש לפל אלא בידו, שנאמר : ויאמר ה' אל משה אל תירא אתו כי בידך נתתי וגו', דאמר רבי לוי לא נדנדה עריסה תחלה אלא בביתו של אברהם אבינו, דאמר רבי יהושע בן מנחמה אותן ששים ושנים מלכים שהרג יהושע כלם היו במשתה של אברהם אבינו, ולא שלשים ואחד היו, אלא כי ההיא דאמר רבי ברכיה ורבי חלבו ורבי פרנך משום רבי יוחנן : מלך יריחו אחד, מה תלמוד לומר אחד, אלא הוא ואנטקיסור שלו. 
ותרא שרה את בן הגר המצרית , אמר רבי שמעון בן יוחאי רבי עקיבא היה אומר בו דבר לגנאי, ואני אומר בו דבר לשבח, דרש רבי עקיבא ותרא שרה וגו', אין מצחק אלא גלוי עריות, היך מה דאת אמר : בא אלי העבד העברי אשר הבאת לנו לצחק בי, מלמד שהיתה אמנו שרה רואה אותו לישמעאל מכבש גנות וצד נשי אנשים ומענה אותן. תני רבי ישמעאל אומר, אין הלשון הזה של צחוק אלא עבודת כוכבים, שנאמר : וישב העם לאכל ושתו ויקמו לצחק, מלמד שהיתה אמנו שרה רואה את ישמעאל בונה בימוסיות וצד חגבים ומקריב עליהם. רבי אלעזר בנו של רבי יוסי הגלילי אומר אין הלשון הזה צחוק אלא לשון שפיכות דמים, היך מה דאת אמר : יקומו נא הנערים וישחקו לפנינו. רבי עזריה משום רבי לוי אמר, אמר ליה ישמעאל ליצחק נלך ונראה חלקנו בשדה, והיה ישמעאל נוטל קשת וחצים ומורה כלפי יצחק, ועושה עצמו כאלו מצחק, הדא הוא דכתיב : כמתלהלה הירה זקים וגו' כן איש רמה את רעהו ואומר הלא מצחק אני, ואומר אני בו דבר לשבח אין לשון הזה של צחוק אלא לשון ירשה, שבשעה שנולד אבינו יצחק היו הכל שמחים, אמר להם ישמעאל שוטים אתם, אני בכור ואני נוטל פי שנים, שמתשובת אמנו שרה לאברהם : כי לא יירש בן האמה הזאת עם בני, אתה למד, כי לא יירש עם בני אפלו שאינו יצחק, ועם יצחק אף על פי שאינו בני, קל וחמר עם בני עם יצחק. 
וירע הדבר מאד בעיני אברהם , הדא הוא דכתיב : עצם עיניו מראות ברע. ויאמר אלהים אל אברהם אל ירע בעיניך וגו', אמר רבי יודן יצחק אין כתיב כאן אלא ביצחק, רבי עזריה בשם בר חטיה בי"ת תרין, במי שהוא מודה בשני עולמות. אמר רבי יודן ברבי שלום, כתיב : זכרו נפלאותיו אשר עשה מפתיו ומשפטי פיו, מופת נתת למי שהוא מוציא מתוך פיו, כל מי שהוא מודה בשני עולמות יקרא לך זרע, וכל מי שאינו מודה בשני עולמות לא יקרא לך זרע. 
וישכם אברהם בבקר ויקח לחם וחמת מים ויתן אל הגר , ביתו של אבינו אברהם ותרנים היו, שנאמר: וישכם אברהם בבקר, ויתן אל הגר, שכן דרך עבדים שיהיו ממלאים כדים על שכמם. : על שכמה ואת הילד, בן עשרים ושבע שנים, ואת אמרת: שם על שכמה, אלא מלמד שהכניסה בו שרה עין רעה ונכנסה בו חמה ואכאבית, תדע לך שכן, דכתיב : ויכלו המים מן החמת, שכן דרך החולה להיות שותה הרבה ובכל שעה. : ותשלך את הילד תחת אחד השיחם, אמר רבי מאיר שכן דרך הרתמים להיות גדלים במדבר. אמר רבי אמי תחת אחד השיחם, ששם השיחו עמה מלאכי השרת. : ותלך ותשב לה מנגד, נאמר כאן ותשב לה מנגד, ולהלן הוא אומר : מנגד סביב לאהל מועד. הרחק, הכא את אומר הרחק כמטחוי קשת, ולהלן את אמר : אך רחוק יהיה ביניכם ובניו כאלפים אמה במדה, הא למדנו נגד מנגד, ורחוק מרחוק. אמר רבי יצחק כמטחוי קשת, שני טוחים בקשת, מיל. אמר רבי ברכיה כמטחת דברים כלפי מעלה, אמרה אתמול אמרת לי : הרבה ארבה את זרעך וגו', עכשו הוא מת בצמא. 
הדא הוא דכתיב : נדי ספרתה אתה שימה דמעתי בנאדך, כאותה בעלת נאד, כשם שכתוב בספר תהלים : שמעה תפלתי ה' ושועתי האזינה וגו', אל דמעתה של הגר לא החרשת אל דמעתי אתה מחריש. ואם תאמר על ידי שהיתה גיורת היתה חביבה, אף אנכי : כי גר אנכי עמך תושב ככל אבותי. : ויקרא מלאך אלהים אל הגר מן השמים, בזכותו של אברהם. : באשר הוא שם, בזכות עצמו, יפה תפלת החולה לעצמו יותר מכל. באשר הוא שם, אמר רבי סימון קפצו מלאכי השרת לקטרגו, אמרו לפניו רבון העולמים, אדם שהוא עתיד להמית את בניך בצמא אתה מעלה לו באר, אמר להם עכשו מה הוא, צדיק או רשע, אמרו לו צדיק, אמר להם איני דן את האדם אלא בשעתו. : קומי שאי את הנער. : ויפקח את עיניה, אמר רבי בנימין הכל בחזקת סומין עד שהקדוש ברוך הוא מאיר את עיניהם, מן הכא ויפקח אלהים את עיניה. : ותלך ותמלא את החמת, הדא אמרת מחסרת אמנה היתה. 
ויהי אלהים את הנער ויגדל , רבי ישמעאל שאל את רבי עקיבא אמר לו בשביל ששמשת נחום איש גם זו עשרים ושתים שנה, אכים ורקים מעוטים, אתין וגמין רבוים, הדין את דכתיב הכא מהו, אמר לו אלו נאמר ויהי אלהים הנער, היה הדבר קשה, אלא את הנער. אמר לו : כי לא דבר רק הוא מכם, ואם רק מכם, שאין אתם יודעים לדרש, אלא את הנער, הוא וחמריו וגמליו ובני ביתו. : ויהי רבה קשת, רבה וקשיותו עמו [נסח אחר: וקשיותו אמו], רבה, מתלמד בקשת, רבה על כל המורים בקשת. : וישב במדבר פארן, אמר רבי יצחק זרוק חוטרא לאוירא ועל עקריה הוא קאים, כך לפי שכתוב : ולה שפחה מצרית ושמה הגר, לפיכך : ותקח לו אמו אשה מארץ מצרים. 