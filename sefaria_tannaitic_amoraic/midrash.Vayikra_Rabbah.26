אמר אל הכהנים בני אהרן , רבי תנחום ברבי חנילאי פתח : אמרות ה' אמרות טהרות, אמרות ה' אמרות טהורות אמרות בשר ודם אינן אמרות טהורות, בנהג שבעולם מלך בשר ודם נכנס למדינה כל בני המדינה מקלסין אותו וערב לו קלוסן, אמר להם למחר אני בונה לכם דימוסיאות ומרחצאות, למחר אני מכניס לכם אמה של מים, ישן לו ולא עמד, היכן הוא והיכן אמרותיו, אבל הקדוש ברוך הוא אינו כן, אלא : וה' אלהים אמת, למה הוא אמת אמר רבי אבין : שהוא אלהים חיים ומלך עולם, אמרות טהרות רבי יודן בשם רבי יוחנן, ורבי ברכיה בשם רבי אלעזר, ורבי יעקב דכפר חנין, ואמרין לה בשם רבי יהושע בן לוי, מצינו שעקם הקדוש ברוך הוא שמונה אותיות ולא הוציא דבר מגנה מפיו, שנאמר : מן הבהמה הטהורה ומן הבהמה אשר איננה טהרה, ובמקום אחר עקם שתים ושלש תבות בתורה כדי שלא להוציא דבר של טמאה מתוך פיו, הדא הוא דכתיב : מכל הבהמה אשר לא טהרה, [הטמאה] [אשר טמאה היא] אינו אומר, אלא אשר לא טהרה הוא, אמר רבי יודן בן מנשה אף כשבא לפתח להם בסימני בהמה טמאה, לא פתח אלא בטהרה, : את הגמל כי לא מפריס פרסה הוא, אין כתיב כאן, אלא כי מעלה גרה, : את השפן כי לא מפריס פרסה הוא אינו אומר, אלא כי מעלה גרה, וכן הארנבת וכן החזיר.
רבי יוסי ממלחיא ורבי יהושע דסכנין בשם רבי לוי אמרו, מצינו תינוקות בימי דוד עד שלא טעמו טעם חטא היו יודעין לדרש את התורה מ"ט פנים טמא ומ"ט פנים טהור, והוה דוד מצלי עליהו, הדא הוא שדוד אומר : אתה ה' תשמרם, אתה ה' נטר אוריתהון בלבהון, [עפ"י ]: תנצרם מן הדור זו לעולם, מן הדור ההוא שהוא חיב כליה, אחר כל השבח הזה יוצאין למלחמה ונופלין, אלא על ידי שהיו בהם דילטורין היו נופלין, הוא שדוד אומר : נפשי בתוך לבאם, לבאם זה אבנר ועמשא שהיו לבאים בתורה. : אשכבה להטים, זה דואג ואחיתפל שהיו להוטין אחר לשון הרע. : בני אדם שניהם חנית וחצים, אלו אנשי קעילה דכתיב בהם : היסגרני בעלי קעילה בידו. : ולשונם חרב חדה, אלו הזיפים דכתיב בהון : בבוא הזיפים ויאמרו לשאול, באותה שעה אמר דוד וכי מה השכינה עושה בארץ : רומה על השמים אלהים, סלק שכינתך מביניהון. אבל דורו של אחאב כלן עובדי עבודת כוכבים היו, ועל ידי שלא היו בהן דילטורין היו יוצאין למלחמה ונוצחין, הוא שעובדיה אמר לאליהו : הלא הגד לאדני וגו' ואכלכלם לחם ומים, אם לחם למה מים, אלא מלמד שהיו המים קשים לו להביא יותר מן הלחם, ואליהו מכריז בהר הכרמל ואומר : אני נותרתי נביא לה' לבדי, וכל עמא ידעי ולא מפרסמי למלכא. אמר רבי שמואל בר נחמני אמרו לו לנחש מפני מה אתה מצוי בין הגדרות, אמר להם מפני שפרצתי גדרו של עולם. תני רבי שמעון בן יוחאי הנחש פרץ גדרו של עולם תחלה לפיכך נעשה ספקלטור לכל פורצי גדרות. אמרו לו למה אתה נושך, מה אתה מועיל, ארי דורס ואוכל, זאב טורף ואוכל, ואת נושך וממית. אמר להם : אם ישך הנחש בלוא לחש, אפשר דאנא עביד כלום אלא אם מתאמר לי מן עליותא. אמרו לו למה אתה נושך באבר אחד וארסך מהלך בכל האברים, אמר להם ולי אתם אומרים : אין יתרון לבעל הלשון, דיתיב ברומי וקטל בסוריא, בסוריא וקטל ברומי. ולמה קורא שלישי, שהוא הורג שלשה, האומרו, המקבלו והנאמר עליו. עובדא הוה בגבר דהות ליה כלה בישא והות צמידה אמרה לשן ביש, והוה מפיס יתה תרין זמנין ביומא, חד ברמשא וחד בצפרא, אמר לה אנא בעי מינך דלא תימרין לשן ביש, מה עבדת אזלת ואמרת לבעלה הדין אבוך בעי לשמשא יתי, ואי לית את מהימנת לי עול אתית לרמשא ואת משכח יתיה יתיב ומפיס לי, אזל ורצד עלוי וחמא יתיה קאים גחין וסיח יתה. אמר כבר מלא קושטן, מה עבד מחא לאבוי וקטליה. אובילין יתיה לדינא ואתחייב קטולין, ולההיא אנתתא דאמרת על אבוי לשון הרע ואיתחייבא קטולין, ואשתכח לשנא קטל תלתיהון. ובימי שאול הרג ארבעה, דואג שאמר, שאול שקבלו, אחימלך שנאמר עליו, אבנר למה נהרג, אמר רבי יהושע בן לוי אבנר נהרג על שעשה דמן של נערים שחוק, הדא הוא דכתיב : ויאמר אבנר אל יואב יקומו נא הנערים וישחקו לפנינו. רבי שמעון בן לקיש אמר על שהקדים שמו לשם דוד, הדא הוא דכתיב : וישלח אבנר מלאכים אל דוד תחתיו לאמר למי ארץ, והכי כתב ליה מאבנר לדוד. ורבנן אמרו על ידי שהיה לו לשאול להתפיס בדוד ולא הניחו אבנר, שאמר לו דוד : ואבי ראה גם ראה, אמר ליה מה את בעי, מן גלגוי דידך בסירה הועדה, כד אתון למעגל. אמר לו : הלוא תענה אבנר, בכנף אמרת בסירה הועדה, חנית וצפחת בסירה הועדו. ויש אומרים על ידי שהיה ספק בידו למחות בשאול על נוב ולא מחה.
אמר רבי תנחום בן רבי חנילאי שתי פרשיות הכתיב לנו משה בתורה והן טהורות, ועל ידי מי נתנו על ידי שבטו של לוי, שכתוב בו : כסף צרוף בעליל לארץ, וכתיב : וישב מצרף ומטהר כסף וטהר את בני לוי וזקק אתם. ואיזו זו פרה אדמה ופרשת המת.
ויאמר ה' אל משה אמר אל הכהנים, זה שאמר הכתוב : יום ליום יביע אמר, תניא באחד בתקופת ניסן ובאחד בתקופת תשרי היום והלילה שוין, מכאן ואילך היום לוה מן הלילה והלילה מן היום ופורעין זה לזה בפיוסין, הכל בלי שטר ובלי גזר דין, הוי: יום ליום וגו', אבל למטה כמה שטרות וכמה גזר דין, : בכל הארץ יצא קום, רב שלום בשם רבי אחא בריה דרבי זירא אמר משל לאחד שנטל הגמוניא מן המלך עד שלא הגיע למתורין שלו היה מהלך כפגן, וכיון שהגיע למתורין שלו היה מהלך בקלאמין, כך עד שלא יצאו לעולם : אין אמר ואין דברים, כיון שיצאו לעולם כמה שטרות כמה גזרי דינין בכל הארץ יצא קום.
רבי ברכיה בשם רבי לוי אמר משל לישראל וכהן שנכפו, נמסר להן רופא ממחה והיה מצוה את ישראל ומניח את הכהן, אמר לו הכהן מפני מה אתה מצוה את ישראל ואתה מניחני. אמר לו זה ישראל הוא ודרכו להלך בין הקברות, אבל אתה כהן ואין דרכך להלך בין הקברות, לפיכך אני מצוה את ישראל ומניחך. כך העליונים שאין יצר הרע מצוי בהם אמירה אחת דיה להם, שנאמר : בגזרת עירין פתגמא ומאמר קדישין שאלתא, אבל התחתונים שיש בהם יצר הרע הלואי לשתי אמירות יעמדו, הדא הוא דכתיב: ויאמר ה' אל משה אמר אל הכהנים בני אהרן וגו'.
דבר אחר, אמר אל הכהנים, הדא הוא דכתיב : יראת ה' טהורה עומדת לעד, אמר רבי לוי מיראה שנתירא אהרן מלפני הקדוש ברוך הוא, זכה ונתנה לו הפרשה הזו שאינה זזה ממנו ולא מבניו ולא מבני בניו עד סוף כל הדורות, ואיזו זו פרשת המת, שנאמר: ויאמר ה' אל משה אמר אל הכהנים בני אהרן.
מה כתיב למעלה מן הענין : ואיש או אשה כי יהיה בהם אוב או ידעני, רבי יהושע דסכנין אמר בשם רבי לוי ואיש זה שאול, ואשה זו אשת בעלת אוב, רבי לוי בשם רבי חמא בר חנינא מה כתיב : והיית רק למעלה, מוטב היה לו לשאל באורים ותמים של מעלן ולא באוב וידעני של מטן, הוא שאמר לעבדיו : בקשו לי אשת בעלת אוב ואלכה אליה ואדרשה בה, למה שאול דומה באותה שעה, אמר ריש לקיש משל למלך שנכנס למדינה וגזר ואמר כל התרנגולים שיש כאן ישחטו בלילה, בקש לצאת אמר יש כאן תרנגול שיקרא, אמרו לו לא אתה הוא שגזרת ואמרת כל תרנגולים שיש כאן ישחטו. כך שאול הסיר את האובות ואת הידעונים מן הארץ והוא אומר: בקשו לי אשת בעלת אוב, אף על פי כן : ויאמרו עבדיו אליו הנה אשת בעלת אוב, : ויתחפש שאול, נעשה חפשי למלכות, : וילבש בגדים אחרים, מאנין פניקא. : וילך הוא ושני אנשים עמו, זה אבנר ועמשא, אמר רבי איבו למדתך תורה דרך ארץ שלא יהא אדם יוצא לדרך בפחות משנים, שאם יצא סופו נעשה עבד לעבדו, דאמר רבי איבו שני בני אדם נהגו בדרך ארץ, אברהם ושאול, באברהם מהו אומר : וישכם אברהם בבקר ויקח את שני נעריו עמו, ומי היו ישמעאל ואליעזר, בשאול מהו אומר: וילך הוא ושני אנשים עמו, ומי היו אבנר ועמשא, : ויבאו אל האשה לילה, וכי לילה היה, אלא מלמד שהיה השעה אפלה להם כלילה, : ויאמר קסמי נא לי באוב, ותאמר האשה אליו הנה אתה ידעת וגו' וישבע לה שאול בה', למה שאול דומה באותה שעה, אמר ריש לקיש משל לאשה שהיתה אצל אוהבה ונשבעת בחיי בעלה, כך שאול שואל באוב וידעני ואומר: חי ה' אם יקרך עון בדבר הזה. : ותאמר האשה את מי אעלה לך, מאותן שאמרו : מי ה', או מאותן שאמרו : מי כמכה, : ויאמר את שמואל העלי לי, עבדת מה דעבדת, אמרת מה דאמרת ואסיקתיה, כיון דחמיתיה אזדחלת, שנאמר : ותרא האשה את שמואל ותזעק בקול גדול, וכי מנין היתה יודעת שהוא שאול, אלא לא כשם שעולה להדיוט הוא עולה למלך, להדיוט עולה פניו למטה ולמלך פניו למעלה. : ויאמר לה [המלך] אל תיראי, כיון דשמע אלהים דחל. ויש אומרים צדיקים עלו עמו באותה שעה. : ויאמר לה מה תארו, ולא הוה מכיר ליה, אלא שלשה דברים נאמרו במי שמעלה מת בזכורו, המעלהו רואה ואינו שומע קולו, מי שצריך לו שומע קולו ואינו רואהו, ומי שאינו צריך לו לא שומע ולא רואה. כך האשה שהעלתה את שמואל ראתה אותו ולא שמעה קולו, שאול שהיה צריך לו שמע קולו ולא ראהו, אבנר ועמשא שלא היו צריכים לו לא רואין אותו ולא שומעין אותו. : ותאמר איש זקן עלה והוא עטה מעיל, על שום : ומעיל קטן תעשה לו אמו. : ויאמר שמואל אל שאול למה הרגזתני להעלות אתי, רבי הוה פשיט קריה וכד הוה מטי להדין פסוקא הוה בכי : כי הנה יוצר הרים וברא רוח מגיד לאדם מה שחו, מהו מגיד לאדם מה שחו, רב הונא בשם רבי יעבץ אמר יוצר הרים וברא רוח, רב הונא בשם רבי יעבץ אמר אוחרי, תהו חשך ואפלה, אפלו דברים שאין בהם ממש, אפלו שיחה קלה שאדם משיח עם אשתו הן נכתבין על פנקסו של אדם וקוראין לפניו בשעת מיתתו, ומי כותבן : עשה שחר עיפה, וחבריה : בקשו את ה' כל ענוי הארץ, וחבריה : שנאו רע ואהבו טוב, וחבריה : יתן בעפר פיהו, וחבריה : כי את כל מעשה האלהים, וחבריה : ויאמר שמואל אל שאול למה הרגזתני להעלות אתי, אמר לו לא היה לך להרגיז בוראך אלא עשיתני עבודת כוכבים, אין אתה יודע כשם שנפרעין מן העובדין כך נפרעין מן הנעבדין. ויש אומרים שהיה שמואל סבור שהוא יום הדין ונתירא והעלה למשה עמו, שאין אלהים אלא משה, שנאמר : ראה נתתיך אלהים לפרעה, והרי דברים קל וחמר מה שמואל שכתוב בו : וידע כל ישראל מדן ועד באר שבע כי נאמן שמואל לנביא לה', על ידי שהיה סבור שהוא יום הדין נתירא, אנו על אחת כמה וכמה. : ויאמר שאול צר לי מאד וגו', ולמה לא אמר לו באורים ותמים, אמר רבי יצחק בן רבי חיא : לב יודע מרת נפשו, שאלו אמר לו באורים ותמים היה לו לומר אתה הוא שגרמת על עצמך, לא אתה הוא שהכית נוב עיר הכהנים. : ואקראה לך להודיעני מה אעשה, ויאמר שמואל ולמה תשאלני, אמר ליה הידא לי גבי שנאך הידא לי גבי ערך. : ויעש ה' לו כאשר דבר בידי וגו' ויתנה לרעך לדוד, אמר ליה ולית הלין מליא קדמיתא דהוית אמר לי, כד הוית גבי הוית אמר : ונתנה לרעך הטוב ממך, וכדון את אמר לי הידא לי גבי שנאך והידא לי גבי ערך. אמר ליה כד הוינא גבך הוינא בעולם דשקר, והוית שמיע מני מלין שקרין דהוינא דחיל מנך דלא תקטילונני, וכדון דאנא בעולם דקושטא לית את שמיע מני אלא מלין דקשוט, לא חנם עשה לך הקדוש ברוך הוא זה אלא : כאשר לא שמעת בקול ה' אלהיך ולא עשית חרון אפו בעמלק, ויתן ה' גם את ישראל עמך ביד פלשתים. אמר ליה ואין מיערק, אמר ליה אין ערקת את משתזיב, ואם את מקבל עליך מדת הדין : מחר אתה ובניך עמי, מאי עמי, אמר רבי יוחנן עמי במחיצתי. כיון ששמע את דברי שמואל נתירא, שנאמר : וימהר שאול ויפל מלא קומתו ארצה וירא מאד מדברי שמואל. אמר לו אבנר ועמשא מה אמר לך שמואל, אמר להם אמר לי למחר את נחית לקרבא ונצח, ולא עוד אלא בניך מתמנין רברבין, נטל שלשה בניו ויצא למלחמה. אמר ריש לקיש, באותה שעה קרא הקדוש ברוך הוא למלאכי השרת ואמר להם באו וראו בריה שבראתי בעולמי, בנהג שבעולם אדם הולך לבית המשתה אינו מוליך בניו עמו, מפני מראית העין, וזה יוצא למלחמה ויודע שנהרג, ונוטל בניו עמו, ושמח על מדת הדין שפוגעת בו. אמר רבי יהושע דסכנין בשם רבי לוי, מלמד שהראהו הקדוש ברוך הוא למשה דור דור ושופטיו, דור דור ומלכיו, דור דור וחכמיו, דור דור ומנהיגיו, דור דור ומשניו, דור דור ושוטריו, דור דור ופרנסיו, דור דור וחומסיו, דור דור וגזלניו, דור דור ונביאיו. והראהו שאול ובניו נופלים בחרב. אמר לפניו מלך ראשון שיעמד על בניך ידקר בחרב, אמר לו הקדוש ברוך הוא ולי אתה אומר אמר אל הכהנים שהרג שהם מקטרגים אותו, שנאמר: ויאמר ה' אל משה אמר אל הכהנים בני אהרן. תנו רבנן על חמשה חטאים נהרג אותו צדיק, שנאמר : וימת שאול במעלו אשר מעל בה', ועל שהרג נוב עיר הכהנים, ועל שחמל על אגג, ועל שלא שמע לשמואל, שנאמר : שבעת ימים תוחל עד בואי אליך, ולא עשה כך, ועל ששאל באוב וידעני : ולא דרש את ה' וימיתהו, הדא הוא דכתיב : כי פעל אדם ישלם לו וכארח איש ימצאנו, וכתיב : ואיש או אשה כי יהיה בהם אוב או ידעני מות יומתו.
ויאמר ה' אל משה אמר אל הכהנים בני אהרן וגו', כל מקום שהוא אומר ויאמר, ויאמר צריך לדרש : ויאמר המלך אחשורוש ויאמר לאסתר המלכה, ויאמר, ויאמר, למה, אמר לה, אם הוא זה מוטב ואם לאו אמרי שהוא הוא. רבי אומר עד שהכיר בה שהיא יהודית היה מסיח עמה על ידי תרגמן, ומשהכיר בה התחיל הוא מספר עמה. כיוצא בו : ויגש איש האלהים ויאמר אל מלך ישראל ויאמר כה אמר ה', ויאמר, ויאמר, כשיפל בן הדד בידך לא תחמל עליו, אמירה שניה אמר לו הוי יודע כמה מצודות וחרמים פרשתי לו עד שבא לידך ועכשיו אם יפקד : והיתה נפשך תחת נפשו ועמך תחת עמו. כיוצא בו : ויאמר אל האיש לבש הבדים ויאמר, הקדוש ברוך הוא אמר למלאך, והמלאך לכרוב, אמר לו גזר עלי הקדוש ברוך הוא ואני אין לי רשות לכנס למחיצתך, אלא עשה עמי צדקה ותן לי שני גחלים משלך שלא אכוה, מיד : וישא ויתן אל האיש לבש הבדים, רבי פנחס אמר הפשירן ונתנן לו. אמר רבי יהושע דסכנין בשם רבי לוי שש שנים היו אותן גחלים עמומות בידו של גבריאל, סבור שישראל עושין תשובה, כיון שלא עשו בקש לזרקן ולקעקע ביצתן, אמר לו הקדוש ברוך הוא, גבריאל, גבריאל, יש בהם בני אדם שעושים צדקה אלו עם אלו, שנאמר : וירא לכרבים תבנית יד אדם, אמר רבי אבא בשם רבי ברכיה, מי מעמיד העליונים והתחתונים, הצדקה שעושים ביד, הדא הוא דכתיב : וצדקתך אלהים עד מרום וגו', ואף כאן אמר אל הכהנים ואמרת אליהם, אמירה ראשונה למת מצוה יטמא, והשניה לאחרים לא יטמא, לפיכך נאמר: אמר, ואמרת.
מה כתיב אחר הענין : והכהן הגדול מאחיו, למה נקרא שמו כהן גדול, שהוא גדול בחמשה דברים: בחכמה, בכח, בנוי, בעשר ובשנים. בנוי, שהוא נאה מאחיו. בכח, שהוא גבור. בוא וראה אהרן כשהניף את הלוים עשרים ושנים אלף, הניף ביום אחד, כיצד היה מניפם, מוליך ומביא, מעלה ומוריד, הוי שהיה גדול בכח. בעשר, מנין שאם לא היה עשיר אחיו הכהנים מעשרין אותו. מעשה בפנחס הסתת שמנוהו כהן גדול, ויצאו אחיו הכהנים וראוהו חוצב באבנים, ומלאו המחצב לפניו דינרי זהב. ומנין שאחיו מגדלין אותו אם אין לו, שנאמר: והכהן הגדול מאחיו, ולא כהן גדול בלבד, אלא המלך כיוצא בו, וכן אתה מוצא בדוד המלך כיון שהלך להלחם עם גלית אמר לו שאול : לא תוכל ללכת אל הפלשתי הזה להלחם עמו כי נער אתה, אמר לו דוד : רעה היה עבדך לאבי בצאן ובא הארי ו [את] הדוב ונשא שה מהעדר, ויצאתי אחריו והכתיו והצלתי מפיו ויקם עלי והחזקתי בזקנו והכתיו והמיתיו, גם את הארי גם הדב הכה עבדך והיה הפלשתי הערל הזה כאחד מהם, אמר לו שאול מי אמר לך שאתה יכול להרגו, מיד השיבו דוד : ה' אשר הצלני מיד הארי ומיד הדב הוא יצילני מיד הפלשתי הזה, מיד : וילבש שאול את דוד מדיו, וכתיב בשאול : משכמו ומעלה גבה מכל העם, כיון שהלבישו בגדיו וראה שעשוין לו, מיד הכניס בו עין הרע, כשראה דוד שהלבין פני שאול, אמר לו : לא אוכל ללכת באלה כי לא נסיתי ויסרם דוד מעליו, הא למדת שאפלו יהא אדם קצר ונתמנה מלך נעשה ארך, כל כך למה שבשעה שנמשח בשמן המשחה נעשה משבח מכל אחיו, אמר דוד בשמן המשחה שנמשחתי בו, אני שמח, שנאמר : לכן שמח לבי ויגל כבודי אף בשרי ישכן לבטח.