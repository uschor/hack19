ותצא דינה בת לאה , : הנה כל המשל עליך ימשל לאמר כאמה בתה, יוסי מעונאה תרגם בכנישתהון דמעונא, : שמעו זאת הכהנים והקשיבו בית ישראל ובית המלך האזינו, אמר עתיד הקדוש ברוך הוא לטל את הכהנים ולהעמידן בדין ולאמר להם למה לא יגעתם בתורה, לא הייתם נהנים מארבע ועשרים מתנות כהנה, ואינון אמרין ליה לא יהבין לן כלום. והקשיבו בית ישראל, למה לא הייתם נותנים לכהנים ארבע ועשרים מתנות כהנה שכתבתי לכם בתורה, ואינון אמרין ליה על אלין דבי נשיאה דהוו נסבין כולא. בית המלך האזינו כי לכם המשפט, שלכם היה, : וזה יהיה משפט הכהנים, לפיכך לכם ועליכם מדת הדין נהפכת. שמע רבי וכעס, בפתי רמשא סליק ריש לקיש שאיל שלמיה דרבי ופיסי עלוהי דיוסי מעונאה, אמר לו רבי, צריכין אנו להחזיק טובה לאמות העולם, שהן מכניסין מומסין לבתי טרטיאות ולבתי קרקסאות שלהן ומשחקין בהם כדי שלא יהיו משיחין אלו עם אלו ויבואו לידי קטטה בטלה, יוסי מעונאה אמר מלה דאורייתא ואקפדת עלוהי, אמר לו ויודע הוא בדברי תורה כלום, אמר לו הן. אמר ליה ואולפן קביל, אמר ליה אין. ואי שאלנא ליה מגייב, אמר ליה אין, אם כן יסק להכא, וסליק לגביה, אמר ליה מהו דכתיב: הנה כל המשל עליך ימשל לאמר כאמה בתה. אמר ליה כבת כן אמה, כדור כן נשיא, כמזבח כן כהניו. הכא אמרי לפום גנתא גננא. אמר לו ריש לקיש עד כדון לא חסלית מן מפיסיה על הדא ואתה מייתי לן אוחרי, עקרו של דבר הנה כל המשל מהו, אמר ליה לית תורתא ענישא עד דברתה בעיטא, לית אתתא זניא עד דברתה זניא. אמרו ליה אם כן לאה אמנו זונה היתה, אמר להם : ותצא לקראתו וגו', יצאת מקשטת כזונה, לפיכך ותצא דינה בת לאה. 
וכחכי איש גדודים חבר כהנים דרך ירצחו שכמה כי זמה עשו , כשם שהלסטים הללו יושבין על הדרך והורגים בני אדם ונוטלים ממונם, כך עשו שמעון ולוי לשכם, אלא כחבר כהנים, אתמהא, כשם שהכהנים הללו נחברים על הגרן לטל את חלקם, כך עשו שמעון ולוי לשכם, שנאמר: דרך ירצחו שכמה, מדרך ירצחו שמעון ולוי לשכם. : הכזונה וגו', אמרו מה הם נוהגים בנו כבני אדם של הפקר, ומי גרם ותצא דינה בת לאה. 
החוח אשר בלבנון שלח אל הארז , החוח אשר בלבנון, זה חמור אבי שכם. שלח אל הארז, זה יעקב. : תנה את בתך לבני לאשה, : שכם בני חשקה נפשו בבתכם. : ותעבר חית השדה ותרמס, : ואת חמור ואת שכם בנו הרגו, מי גרם ותצא דינה בת לאה. 
רבי יהודה בר סימון פתח : אל תתהלל ביום מחר, ואת אמרת : וענתה בי צדקתי ביום מחר, מחר בתך יוצאת ומתענה, הדא הוא דכתיב: ותצא דינה וגו'. רבי חנינא בשם רבי אבא הכהן ברבי אליעזר פתח : למס מרעהו חסד, מנעת חסד מן אחוך היא נסבת לאיוב, שאינו לא גר ולא מהול, לא בקשת להשיאה למהול, הרי היא נשאת לערל. לא בקשתה להשיאה דרך התר, הרי נשאת דרך אסור, ותצא דינה וגו'. 
רבי תנחומא פתח : אדם אחד מאלף מצאתי ואשה בכל אלה לא מצאתי, רבי יהושע בשם רבי לוי פתח : ותפרעו כל עצתי, הדא הוא דכתיב : ויבן ה' אלהים את הצלע, ויבן התבונן מהיכן לבראה וכו': ריש לקיש מיתי לה מהכא : ויבן שם מזבח. רבי ברכיה בשם רבי לוי אמר לאחד שהיה בידו ליטרא אחת של בשר וכיון שגלה אותה ירד העוף וחטפה ממנו, כך : ותצא דינה בת לאה, מיד : וירא אתה שכם בן חמור. רבי שמואל בר נחמן אמר שגלה בה דרועה. וישכב אתה ויענה, : וישכב אתה, כדרכה. ויענה, שלא כדרכה. 
ויעקב שמע כי טמא את דינה בתו והחרש יעקב , הדא הוא דכתיב : ואיש תבונות יחריש. : ובני יעקב באו מן השדה כשמעם, איסי בן יהודה אמר ארבע מקראות אין להם הכרע, ואלו הן: : שאת, : ארור, : וקם, : משקדים. רבי תנחומא מוסיף הדא: ובני יעקב באו מן השדה כשמעם, או: כשמעם ויתעצבו האנשים. וכן לא יעשה, אפלו באמות העולם, שמשעה שלקה העולם בדור המבול עמדו וגדרו עצמן מן העריות. 
וידבר חמור אתם לאמר , ריש לקיש אמר בשלשה לשונות של חבה חבב הקדוש ברוך הוא את ישראל, בדביקה, בחשיקה ובחפיצה. בדביקה : ואתם הדבקים. בחשיקה : לא מרבכם מכל העמים חשק ה'. ובחפיצה : ואשרו אתכם כל הגוים וגו'. ואנו למדים אותה מפרשה של רשע הזה. בדביקה : ותדבק נפשו, בחשיקה : שכם בני חשקה נפשו בבתכם. בחפיצה : כי חפץ בבת יעקב. רבי אבא בר אלישע מוסיף אף תרתין באהבה ודבור, באהבה : אהבתי אתכם. בדבור : דברו על לב ירושלים. ואנו למדים מפרשתו של רשע הזה, באהבה : ויאהב את הנערה. בדבור, : וידבר על לב הנערה. וכי יש לך אדם שמדבר על הלב, אלא דברים שמישבים את הלב, אמר לה אביך בשביל שדה אחד ראה כמה בזבז וכמה ממון הכריע, אני שיש לי לתן לך כמה נטעים וכמה שדה בית זרע על אחת כמה וכמה. : והתחתנו אתנו, אמר רבי אלעזר לעולם אין ישראל נותן אצבעו בתוך פיו של עובד כוכבים תחלה אלא אם כן נתן עובד כוכבים אצבעו תחלה בתוך פיו של ישראל, והתחתנו אותנו, : לא תתחתן בם. הם אמרו: והתחתנו אתנו, אמרו הם תבעו תחלה. : הרבו עלי מאד מהר ומתן, מוהר, פרנון, מתן, פראפורון. 
ויענו בני יעקב את שכם וגו' , מה את סבור רמיות דברים יש כאן, ורוח הקדש אומרת : אשר טמא את דינה אחתם וגו'. : ויאמרו אליהם לא נוכל לעשות הדבר הזה לתת את אחתנו לאיש אשר לו ערלה כי חרפה, רבי נחמיה אמר היכן מצינו שנקראת ערלה חרפה, מן הכא, שנאמר: כי חרפה הוא. : מקנהם וקנינם, סברון למחפת ואתחפתון. : וישמעו אל חמור ואל שכם בנו וגו', הוה חד מנהון נכנס לעיר טעין מובליתיה ואמרין ליה תא גזור, והוא אמר שכם נסיב ומגבאי קטע. 
ויהי ביום השלישי בהיותם כאבים , תמן תנינן מרחיצין את הקטן, דבי רבי מאיר מרחיצין את המילה. אמר רבי יוסי את תני מרחיצין את הקטן, אמר רבי זעירא בכל שעה הוה רבי יוסי אמר לו תני מתניתך, דתנן אין מונעים לא שמן ולא חמין מעל גבי המכה בשבת, ולא עוד אלא שמזלפין חמין על גבי המכה בשבת, ואם תאמר מרחיצין את המילה, מאי שנא היא מכת קטן ממכת גדול, אלא ללמדך מרחיצין את הקטן כל גופו מה שאין כן בגדול אלא על גבי המכה בלבד. רבי אלעזר בן עזריה אומר מרחיצין את הקטן ביום השלישי של מילה שחל להיות בשבת, אמר רבי יעקב בר אחא בכל שעה הוה רבי יוחנן ורבי יונתן מפקידין חיתא ואמרי להון כל שקועין שאתון עבדון בחלא הוון עבדין בשבתא ביום השלישי שחל להיות בשבת. שמואל אמר מפני הסכנה, אמר לו רבי יוסי אם מפני הסכנה נעשה לו חמין בשבת, דתנן מחמם אדם אלונתית ונותנה על גבי מכתו בשבת, ולא יטל ערבה מלאה חמין ויתנה על כרסו בשבת, אבל חמין לרפואתו מתר, אמר רבי יהושע בן לוי לית כאן אסור אלא מתר. 
ויקחו שני בני יעקב שמעון ולוי , ממשמע שנאמר: שמעון ולוי, ידענו שבני יעקב הם, אלא בני יעקב שלא נטלו עצה מיעקב. שמעון ולוי, שנטלו עצה זה מזה. אחי דינה, וכי אחות שניהם היתה והלוא אחות כל השבטים היתה, אלא לפי שנתנו אלו נפשם עליה נקראת על שמם, ודכותה : ותקח מרים הנביאה אחות אהרן, וכי אחות אהרן היתה והלוא אחות שניהם היתה, אלא לפי שנתן אהרן נפשו עליה לפיכך נקראת על שמו, ודכותה : ועל דבר כזבי בת נשיא מדין אחתם, וכי אחותם היתה והלוא בת אמתן היתה, אלא לפי שנתנה נפשה על אמתה נקראת אמתה לשמה. : איש חרבו, רבי אלעזר אומר בן שלש עשרה שנה היו. שמואל שאל ללוי בר סיסי אמר לו מהו דין דכתיב : ויבאו על העיר בטח, אמר לו בטוחים היו על כחו של זקן, ולא היה אבינו יעקב רוצה שיעשו בניו אותו המעשה, וכיון שעשו בניו אותו מעשה, אמר מה אני מניח את בני לפל ביד אמות העולם, מה עשה נטל חרבו וקשתו ועמד לו על פתחה של שכם ואמר אם יבואו אמות העולם להזדוג להם לבני אני נלחם כנגדן, הוא דהוא אומר לו ליוסף : ואני נתתי לך שכם אחד על אחיך וגו', והיכן מצינו שנטל אבינו יעקב חרבו וקשתו בשכם, שנאמר : אשר לקחתי מיד האמרי בחרבי ובקשתי. : ואת חמור ואת שכם בנו. 
ויקחו את דינה , רבי יודן אמר גוררין בה ויוצאין. אמר רב הונא הנבעלת לערל קשה לפרש. אמר רב הונא אמרה ואני אנה אוליך את חרפתי, עד שנשבע לה שמעון שהוא נוטלה, הדא הוא דכתיב : ושאול בן הכנענית, בן דינה שנבעלה לכנעני. רבי יהודה ורבי נחמיה ורבנן, רבי יהודה אמר שעשה כמעשה כנענים. רבי נחמיה אמר שנבעלה מחוי שהוא בכלל כנענים. ורבנן אמרין נטלה שמעון וקברה בארץ כנען. 
ויאמר יעקב אל שמעון ואל לוי עכרתם אתי , רבנן אמרי צלולה היתה החבית ועכרתם אותה, מסרת היא בידי הכנענים שהן עתידין לפל בידי, אלא שאמר הקדוש ברוך הוא עד אשר תפרה בששים רבוא. אמר רבי יהודה בר סימון עכורה היתה החבית וצללנו אותה. : ויאמרו הכזונה, אמרו מה הם נוהגים בנו כבני אדם של הפקר, מי גרם : ותצא דינה. 