והסירה את שמלת שביה מעליה. מלמד שמעביר ממנה בגדים נאים, ומלבישה בגדי אלמנות. שהכנענים, בנותיהם היו מתקשטות במלחמה, בשביל להזנות אחרים עמהם.

וישבה בביתך. בבית שמשתמש בו. נתקל בה ונכנס, נתקל בה ויוצא; רואה  [בקלקולה], ורואה בנוולה.

ובכתה את אביה ואת אמה.  אביה ואמה ממש, דברי רבי אליעזר. רבי עקיבא אומר, אין אביה ואמה, אלא עבודת כוכבים, שנא'  אומרים לעץ, אבי אתה.

ירח ימים. שלשים יום. דבר אחר,  "ירח" אחד, "ימים" שנים, [" ואחר כן "] הרי ג', כדי  תקון הולד. כדברי רבי עקיבא, להבחין בין זרע ראשון לזרע שני.

ר' אליעזר אומר, "ירח ימים" כמשמעו. וכל לכך למה? כדי שתהיה בת ישראל שמחה וזו בוכה, זו מתקשטת וזו מתנוולת.

[ואחר כן תבוא אליה]. הא אם לא עשה בה את כל המעשים האלו, ובא עליה - הרי זה בעילת זנות.

ואחר כן תבוא אליה ובעלתה. אין לך בה אלא מצות בעילה לבד.

והיתה לך לאשה. כענין שנאמר  שארה כסותה ועונתה, לא יגרע.
