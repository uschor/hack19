פסקא כב אות א שוש אשיש:  כת' הלא אתה תשוב תחיינו  א"ר אחא עמך ועירך ישמחו בך ותאמר שרה צחק עשה לי אלהים וג'  ר' יודן ר' סימון ר' חנין ר' שמואל בר יצחק ראובן בחדוה שמעון מה איכפת ליה שהרי שרה אמנו אומרת כל השומע יצחק לי  אלא מלמד כיון שילדה שרה אימנו את יצחק כל העקרות נתפקדו כל החרשים נתפקחו וכל הסומים נתפתחו וכל האילמים ניתרפו וכל השוטים נשתפו והיו הכל אומ' הילווי שתפקד שרה אימנו פעם שנייה שניפקד עמה ר' ברכיה בשם ר' לוי להוסיף על המאורות נאמר כאן עשיה ויעש י"י לשרה כאשר דבר  ונאמר להלן ויעש אלהים את שני המאורות  מה עשייה שנ' להלן ליתן אורה לעולם אף עשייה שנאמרה כן ליתן אורה לעולם נאמר כן עשה ונאמ' להלן והנחה למדינות עשה  מה עשה אמורה להלן ליתן דירייה לעולם אף עשיה האמורה כאן ליתן דירייה לעולם ר' ברכיה בשם ר' לוי את מוצא כיון שילדה אימנו שרה את יצחק היו אומות העו' אומ' חס ושלום לא ילדה שרה את יצחק אלא הגר שפחת שרה היא ילדה אותו מה עשה הקב"ה ייבש דדי נשותיהם של אומות העולם והיו מטרונות שלהם באות ומנשקות עפר רגליה של שרה ואומרות לה עשי מצוה והניקי בנינו והיה אבינו אברהם או' לשרה שרה אין זו שעה של הצניע קדשי שמו של הקב"ה ושבי בשוק והניקי בניהם הד"ה דכת' הניקה בנים שרה  בן אין כת' כן אלא בנים והלא הדברים קל וחומ' מה אם בשר ודם שבאת לו שמחה שמח ומשמח את הכל כשיבוא הק' לשמח את ירושלם על אחת כמה וכמה שוש אשיש בי"י (ישעיה סא י 
פסקא כב אות ב  זה היום עשה י"י נגילה ונשמחה בו  א"ר אבין ואין אנו יודעין במה לשמוח אם ביום ואם בהקב"ה ובא שלמה ופירש נגילה ונשמחה בך בך בתורתך בך בישועתך א"ר יצחק בך בעשרים ושתים אותות שכתבת לנו בתורה ב' תרין כ' עשרין כידתנינן תמן נשא אשה ושהא עמה עשר שנים ולא ילדה אינו רשאי לבטל פיריה וריביה גרשה מותרת להינשא לאחר רשאי השיני לשהות עמה עשר שנים אם הפילה מונה משעה שהפילה האיש מצוה על פיריה וריביה אבל לא האשה ר' יוחנ' בן ברוקה או' על שניהם הוא אומר ויברך אותם אלהים וג'  מעשה בצידן באחד שנשא אשה ושהא עמה עשר שנים ולא ילדה אתון לגבי ר' שמעו' בן יוחי למשתבקה א' לה כל חפץ שיש לי בתוך ביתי טלי אותו ולכי לבית אביך א' להם ר' שמעון בן יוחי כשם שנזדווגתם מתוך מאכל ומשקה כך אין אתם פורשין זה מזה אלא מתוך מאכל ומשקה מה עשת עשת סעודה גדולה ושיכרתו יותר מדיי ורמזה לשפחתה ואמרה להון טלו אותו לבית אבא בחצי הלילה ניעור משנתו א' להן איכן אני נתון אמרה לו לא כך אמרתה כל חפץ שיש לי בתוך ביתי טלי אותו ולכי לבית אביך וכדון הוא אין לי חפץ טוב ממך כיון ששמע ר' שמעון בן יוחי כך נתפלל עליהם ונתפקדו הקב"ה פוקד עקרות והצדיקים פוקדים עקרות והרי הדברים קל וחומר ומה אם בשר ודם שמח שמחה ומשמח את הכל כשיבוא הק' לשמח את ירושלם על אחת כמה וכמה וישר' מצפים לישועתו של הקב"ה על אחת כמה וכמה שוש אשיש בי"י (ישעיה סא י 
פסקא כב אות ג למטרונה שהלך בעלה ובנה וחתנה למדינת הים אמרו לה באו בנייך אמרה להם ישמחו כלותי הרי חתניך אמרה להם ישמחו בנותיי כיון שאמרו לה הרי בעליך אמרה להם הא חדו חדו שלמה כך הנביאים אומרים לירושלם בנייך מרחוק יבואו  והיא אומרת להם ישמח הר ציון  בנותיך על צד תאמנה  והיא אומרת להם תגלנה בנות יהודה  וכיון שהם אומרים לה הנה מלכך יבא לך  היא אומרת להם הא חדו חדו שלמה שוש אשיש בי"י וגו' (ישעיה סא י 
פסקא כב אות ד  ליתומה שגדלה בפלטין כיון שהגיע עונתה לינשא אומרין לה אית ליך כלום היא אומרת להם אית לי מן אבא אית לי מן סבא כך ישר' יש להן זכות משל אברהם ויש להם מאבינו יעקב כי הלבישני בגדי ישע  בזכות של אבינו יעקב ואת עורות גדיי העזים הלבישה על ידיו  ומעיל צדקה יעטני  זה אבינו אברהם כי ידעתיו  כחתן יכהן פאר  את מוצא כיון שעמדו ישר' על הר סיני היו מצמצין את עצמן ככלה פותחין אחת וקומצין אחת 
פסקא כב אות ה  בעשרה מקומות נקראו ישר' כלה שש על ידי שלמה ושלש על ידי ישעיה ואחת על ידי ירמיה שש על ידי שלמה אתי מלבנון כלה  ליבבתיני אחותי כלה  מה יפו דודיך אחותי כלה  נפת תטפנה שפתותיך כלה  גן נעול אחותי כלה  באתי לגני אחותי כלה  ושלש על ידי ישעיה כי כולם כעדי תלבשי ותקשרם ככלה  והדין כחתן יכהן פאר וככלה תעדה כליה  ומשוש חתן על כלה  ואחת על ידי ירמיה קול ששון וקול שמחה קול חתן וקול כלה  וכנגדן לבש הקב"ה עשרה לבושין ביום ביריתו של עולם הלבוש הראשון שלבש הקב"ה של הוד והדר היה שנ' הוד והדר לבשת  הלבוש השיני שלבש הקב"ה ליפרע מדור המבול של גאות היה שנ' י"י מלך גאות לבש  הלבוש השלישי שלבש הקב' ליתן תורה לישר' של עוז היה שנ' לבש י"י עוז התאזר  הלבוש הרביעי שלבש הקב"ה ליפרע ממלכות בבל לבן היה שנ' לבושיה כתלג חיור  הלבוש החמישי שלבש הקב"ה ליפרע ממלכות מדי של נקמה היה שנ' וילבש בגדי נקם תלבושת ויעט כמעיל קנאה  הרי תריי הלבוש השביעי שלבש הק' ליפרע ממלכות יוון של צדקה היה שנ' וילבש צדקה כשירין וכובע ישועה בראשו  הרי תריי הלבוש התשיעי שעתיד הקב"ה ללבוש ליפרע ממלכות אדום אדום הוא שנ' מדוע אדם ללבושיך  הלבוש העשירי שעתיד הקב"ה ללבוש ליפרע מגוג ומגוג הדור הוא שנ' זה הדור בלבושו  אמרה כנסת ישר' לפני הקב"ה מכל לבושין אין לך נאה כזה שנ' זה הדור בלבושו : כי כארץ תוציא צמחה  ר' פנחס ור' חלקיה בש"ר סימון כאיניש דאמ' ליה לחבריה קודשא בריך הוא יצמח לך זכו בדינך וראו גוים צדקך  א"ר לוי לפי שבעולם הזה כל מי שהוא מפרש שמו של הב"ה חייב מיתה שנאמ' ונוקב שם י"י מות יומת  כך לעתיד לבא כל מי שהוא מפרש שמו של ירושלם חייב מיתה שנאמ' וקורא לך שם חדש וגו'  א"ר לוי ששה דברים עתיד הב"ה לחדש לעתיד לבא ואלו הן שמים וארץ ולב ורוח ושמו של משיח ושמה של ירושלם שמים וארץ מניין כי הנני בורא שמים חדשים וארץ חדשה  ולב ורוח מניין ונתתי לכם לב חדש ורוח חדשה  ושמו של משיח מניין יהי שמו לעולם לפני שמש ינון שמו  ושמה של ירושלם מניין וקורא לך שם חדש  א"ר לוי טובי דקרתא דשמה כשם מלכא ושם מלכא כשם אלהא דשמה כשם מלכא ושם העיר מיום י"י שמה  ושם מלכא כשם אלהא בימיו תושע יהודה וישראל  חסלת שוש אשיש  