לא תחרוש בשור ובחמור. יכול לעולם? כשהוא אומר  למען ינוח שורך וחמורך , [הרי] שור וחמור עושים מלאכה. אם כן למה נאמר, לא תחרוש בשור ובחמור [יחדיו]? אין לי אלא שור וחמור. מנין לרבות שאר בהמה וחיה כיוצא בשור? תלמוד לומר לא תחרוש [יחדיו], מכל מקום. אם כן למה נאמר בשור ובחמור? בשור וחמור אי אתה חורש, אבל  אתה חורש באדם ובחמור.

ד"א לא תחרוש, אין לי אלא חורש. מנין לרבות את הדש, ואת היושב בקרון,  [והמוציא] והמנהיג? תלמוד לומר "יחדיו", מכל מקום. רבי מאיר פוטר היושב בקרון.

יחדיו. פרט  [לפרד]. יחדיו.  [לרבות] לקושר הסוס בצדי הקרון או לאחר הקרון .
