והנכם היום ככוכבי השמים לרוב - אתם קיימים כיום: מכאן אמרו: ז' כיתות של צדיקים בגן עדן זו למעלה מזו. כת ראשונה  אך צדיקים יודו לשמך ישבו ישרים את פניך. כת שניה  אשרי תבחר ותקרב לשכון חצריך בחרתי הסתופף בבית אלהי מדור באהלי רשע. כת שלישית  אשרי יושבי ביתך. כת רביעית  מי יגור באהליך. כת חמישית  מי ישכון בהר קדשך. כת ששית  מי יעלה בהר ה'. כת שביעית  מי יקום במקום קדשו.

ר' שמעון בן יוחי אומר: לשבע שמחות פניהם של צדיקים ראויים לעתיד לבוא: לחמה וללבנה לרקיע לכוכבים ולברקים ולשושנים ולמנורת בית המקדש. לחמה וללבנה מנין? -  יפה כלבנה ברה כחמה. לרקיע מנין? - שנאמר  והמשכילים יזהירו כזוהר הרקיע. לברקים מנין? - שנאמר  וכברקים ירוצצו. לשושנים מנין? - שנאמר  למנצח על שושנים לבני קרח. למנורת בית המקדש מנין? שנאמר  ושנים זיתים עליה, אחד מימין הגולה ואחד על שמאלה:
