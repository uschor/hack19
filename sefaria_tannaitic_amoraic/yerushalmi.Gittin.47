שטר שיש בו ריבית קונסין אותו ואינו גובה לא את הקרן ולא את הריבית דברי רבי מאיר.  וחכמים אומרים גובה את הקרן ולא את הריבית:
מי שחציו עבד וחציו בן חורין עובד את רבו יום אחד ואת עצמו יום אחד דברי בית הלל בית שמאי אומרים תיקנתם את רבו ואת עצמו לא תיקנתם לישא שפחה אינו יכול בת חורין אינו יכול לבטל והלא לא נברא העולם אלא לפירייה ורבייה שנאמר  לא תוהו בראה לשבת יצרה אלא מפני תיקון העולם כופין את רבו ועושה אותו בן חורין וכותב שטר על חצי דמיו חזרו בית הלל להורות כדברי בית שמאי:
היאך איפשר חציו עבד וחציו בן חורין.  תיפתר או כרבי דרבי אומר אדם משחרר חצי עבדו.  או דברי הכל בעבד של שני שותפין ועמד אחד מהן ושיחרר חלקו.  מצא מציאה ביום של רבו של רבו ביום של עצמו של עצמו.  ולית מחר בעי יעבדה ליה למריה.  קידש אשה ביום של מריה אין חוששין לקידושיו.  ביום של עצמו חוששין לקידושיו.  ולא כן אמר ר' חייה בשם ר' יוחנן מי שחציו עבד וחציו בן חורין קידש אשה אין חוששין לקידושיו.  דכוותה גירש אין חוששין לגירושיו.  תמן תנינן אין נושאין נשים במועד.  שמעון בר אבא בשם ר' יוחנן משום ביטול פרייה ורבייה.  בעון קומי רבי יוסי עבד מהו שישא אשה במועד.  אמר ליה נישמעינה מן הדא ליבטיל והלא לא נברא העולם אלא לפירייה ורביה.  ואמר ר' שמעון בר אבא בשם ר' יוחנן כל שהוא מצווה על פרייה ורבייה אסור לו לישא אשה במועד:
המוכר את עבדו לעכו"ם או לחוצה לארץ יצא בן חורין אין פודין את השבויין יותר על דמיהן מפני תיקון העולם אין מבריחין את השבויין מפני תיקון העולם רבן שמעון בן גמליאל אומר מפני תקנת שבוים אין לוקחין ספרים תפילין ומזוזות מן הגוים יותר על דמיהן מפני תיקון העולם:
לגוי אפילו בארץ ישראל.  מי משחררו רבו ראשון נותן דמיו והשני משחררו ובחוצה לארץ אפילו ישראל.  נימר אם ידע רבו השני שניהן נותנין את דמיו