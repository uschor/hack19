כי תועבת ה' כל עושה אלה. ואפילו אחת מהם. [לפי שאומר] ובגלל התועבות האלה ה' א-להיך מוריש אותם מפניך, יכול לא יהא חייב, עד שיעבור על כולם? תלמוד לומר כל עושה אלה, אפילו אחת מהם. 
ובגלל התועבות האלה ה' אלהיך מוריש אותם מפניך. א"ר שמעון מלמד שהוזהרו כנענים על כל המעשים האלו שאין עונשים את האדם עד שמזהירים אותו. כשהיה ר' אלעזר [נ"א ר"ע] מגיע לפסוק זה, היה אומר, "חבל עלינו. מה אם מי שמדבק בטומאה - רוח טומאה שורה עליו; המדבק בשכינה, דין הוא שתשרה עליו רוח הקדש! ומי גרם -  כי אם עונותיכם היו מבדילים ביניכם לבין א-להיכם ". 
תמים תהיה עם ה' א-להיך. כשאתה תם, חלקך עם ה' א-להיך. וכן דוד אומר  ואני בתומי אלך, פדני וחנני.  ואני בתומי תמכת בי, ותציבני לפניך לעולם. 