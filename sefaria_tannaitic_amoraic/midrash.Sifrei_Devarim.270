ויצאה מביתו. מלמד שהאשה יוצאה מלפני האיש. 
והלכה והיתה לאיש אחר. שלא תנשא עמו בשכונה. 
אחר. כבר קראתו התורה "אחר". 
ושנאה האיש האחרון. הכתוב מבשר שעתיד לשנאותה. 
או כי ימות האיש האחרון. הכתוב מבשר שעתידה לקוברו. 
. [אם נאמר "גרושה", למה נאמר אלמנה? גרושה אסורה ליבם, אלמנה מותרת ליבם]. 
יכול אף שקלקלה  לאחר שנתגרשה, תהא אסורה לחזור לו? ת"ל וכתב לה ... ויצאה. היוצאה בגט תהא אסורה לחזור לו, ולא שקלקלה  תהיה אסורה לחזור לו. 
ומנין לנותן גט ליבמתו שאסורה לחזור לו? ת"ל לא יוכל בעלה הראשון. ומנין לאשה שהלך בעלה למדינת הים, ואמרו לה "הרי מת בעליך", וניסת; ואח"כ בא בעלה -  [שצריכה גט מזה ומזה, שתצא מזה ומזה]? תלמוד לומר לא יוכל בעלה הראשון  לשוב לקחתה להיות לו לאשה. 
אחרי אשר הטמאה . אין לי אלא מן הנשואים לנשואים ; מן האירוסים לנשואים, ומן הנשואים לאירוסים, [לאירוסין מן האירוסין,] מנין? ת"ל לא יוכל בעלה  [לקחתה. הראשון לקחתה. אשר שלחה לקחתה. לשוב לקחתה]. 
ר' יוסי בן כיפר אומר משום רבי אלעזר בן עזריה, מן האירוסין מותרת, מן הנשואין אסורה; שנאמר אחרי אשר הוטמאה. וחכ"א, בין מן האירוסים ובין מן הנשואים אסורה. א"כ למה נאמר אחרי אשר הוטמאה? לרבות סוטה שנסתרה. 
[כי תועבה היא לפני ה']. וכן הוא אומר, לאמר, הן ישלח איש את אשתו, והלכה מאתו וגו'. 
כי תועבה היא. ר' יהודה אומר, היא תועבה ואין הולד תועבה. 
ולא תחטיא את הארץ. להזהיר ב"ד על כך. 