ואל שדי יתן לכם רחמים , רבי פינחס בשם רבי חנין דצפורין פתח : אשרי הגבר אשר תיסרנו יה, ואם בא להקפיד, : ומתורתך תלמדנו, מה כתיב באברהם : ואברכך ואגדלה שמך כיון שיצא קפץ עליו רעבון ולא הקפיד ולא קרא תגר, אף את אם באו עליך יסורין לא תהא מקפיד ולא קורא קטיגור. אמר ליה רבי אלכסנדרי אין לך אדם בלא יסורים אשריו לאדם שיסורים באים עליו מן התורה, שנאמר: ומתורתך תלמדנו, אמר רבי יהושע בן לוי כל יסורים שהם באים על האדם ומבטלין אותו מדברי תורה, יסורים של תוכחת הם, אבל יסורים שהם באים על האדם ואין מבטלין אותו מדברי תורה, יסורים של אהבה הן, כדכתיב : כי את אשר יאהב ה' יוכיח. רבי חמא חזא חד סגי נהורא יתיב לעי באורייתא, אמר ליה שלם לך בר חוריא, אמר ליה מהיכן שמע לך דההוא גברא בר עבדים, אמר ליה לא אלא שאת בן חורין לעולם הבא. אמר רבי יודן כתיב : ואם שן עבדו או שן אמתו יפיל לחפשי ישלחנו, ומה הללו שאינן בכל גופו של אדם אלא באחד מאבריו אמרה תורה לחפשי ישלחנו, מי שיסורים באים עליו שהן בכל גופו של אדם, על אחת כמה וכמה. רבי פינחס בשם רבי הושעיא אמר אשרי הגבר אשר תיסרנו ה', אין כתיב כאן, אלא אשר תיסרנו יה, כזה שהוא נדון לפני הדיין צועק ומצטער ואומר יה יה די די. כך אמר יעקב מי שעתיד לומר ליסורים די הוא יאמר ליסורי די, שנאמר: ואל שדי יתן לכם רחמים לפני האיש וגו'. 
על זאת יתפלל כל חסיד , זבדי בן לוי ורבי יהושע בן לוי ורבי יוסי בר פטרון תלתיהון אמרין אלין קריא כד דמכין, חד מנהון אמר על זאת יתפלל כל חסיד, : כי בו ישמח לבנו. ואוחרנא אמר : תערך לפני שלחן, : וישמחו כל חוסי בך וגו'. ואוחרנא אמר : כי טוב יום בחצריך : כי טוב חסדך מחיים. ויש אומרים : מה רב טובך. רבי פינחס בשם רבי הושעיא אמר נטל הקדוש ברוך הוא [כביכול] רגליו של אבינו יעקב והעמידן על הים ואמר לו ראה נסי שאני עושה עם בניך, הדא הוא דכתיב : בצאת ישראל ממצרים, ישראל סבא. רבי הונא בשם רב אחא אמר אף רגליהם של אבות העמיד על הים, הדא הוא דכתיב : נגד אבותם עשה פלא. לעת מצוא, לעת מצוי היום, לעת מצוי הדין, לעת מצוי הנפש, לעת מצוי החשבון, כיון שראה יעקב אבינו שנתמצה החשבון התחיל שופך תחנונים, ואל שדי יתן לכם רחמים וגו'. 
רבי יאשיה בן לוי פתר קרא בגליות : ואל שדי יתן לכם רחמים, : ויתן אותם לרחמים, : לפני האיש, הקדוש ברוך הוא, שנאמר : ה' איש מלחמה ה' שמו. : ושלח לכם את אחיכם, אלו עשרת השבטים. : אחר ואת בנימין, זה שבט יהודה ובנימין. : ואני כאשר שכלתי, בחרבן ראשון, : שכלתי, בחרבן שני. כאשר שכלתי, בחרבן ראשון ובשני, לא אשכל עוד. דבר אחר, ואל שדי יתן לכם רחמים לפני האיש, זה השלטון. ושלח לכם את אחיכם, זה יוסף. אחר, זה שמעון. ואת בנימין, כמשמעו. ואני כאשר שכלתי, ביוסף. שכלתי, בשמעון, לא אשכל עוד. 
ויקחו האנשים וגו' וירא יוסף אתם וגו' והכן , ואין הכן אלא שבת, היך מה דאת אמר : והיה ביום הששי והכינו וגו', הדא אמרה ששמר יוסף את השבת קדם שלא תנתן. : ויעש האיש וגו' וייראו האנשים וגו' ויגשו אל האיש, מלמד שהיה דוחפן בפנים והן דוחפין אותו לחוץ. : ירד ירדנו, ירידה היא לנו, בארצנו היינו מפרנסים לאחרים, עכשו צריכין אנו לפרנסתך. : ויאמר שלום לכם אל תיראו, בין בזכותכם בין בזכות אבותיכם, : אלהיכם נתן לכם מטמון וגו', מכל מקום : כספכם בא אלי. ויוצא אליהם את שמעון, רבי חגי בשם רבי יצחק אמר כהדין צרצורא עביד כשאסרו, כדכתיב : ויאסר אתו לעיניהם. : ויכינו ויבא יוסף וגו'. 
וישאל להם לשלום וגו' ויאמרו שלום וגו' , רבי חיא רבה חמא חד בבלאי, אמר ליה מה עבד אבא, אמר ליה אמך שאלה בך. אמר ליה אנא אמר לך כדין ואת אומר לי כדין. אמר ליה שואלים על החיים ואין שואלים על המתים. כך השלום אביכם, זה יעקב. הזקן, אשר אמרתם, זה יצחק, ויאמרו שלום לעבדך לאבינו. : וישא עיניו וירא את וגו', אמר רבי בנימין לפי ששמענו חנינה באחד עשר שבטים ולא שמענו חנינה בשבט בנימין, והיכן שמענו, כאן שמענו : ויאמר אלהים יחנך בני, : וימהר יוסף וגו' וישבו לפניו וגו', נטל את הגביע והיה עושה עצמו כמערים ומריח בגביע, אמר יהודה שהוא מלך יושב בראש, ראובן שהוא בכור ישב שני לו, וכן כלן, אמר אנא לית לי אמה ובנימין לית ליה אמה, כד ילידת ליה אמיה מיתת, מן בגין דא ייתי ויתן ראשיה גביה דידי. לפיכך : ויתמהו האנשים וגו'. : וישא משאת מאת פניו וגו', נתן לו יוסף ונתנה לו אסנת, נתן לו מנשה, נתן לו אפרים, וחלקו עם אחיו, הדא הוא דכתיב : ותרב משאת בנימן ממשאת כלם. : וישתו וישכרו עמו, עמו שתו אבל חוץ ממנו לא שתו. דאמר רבי לוי כל עשרים ושתים שנה שלא ראה אותן לא טעם טעם יין, אף הן לא טעמו טעם יין עד שראו אותו, הדא הוא דכתיב: וישתו וישכרו עמו, עמו שתו חוץ ממנו לא שתו. 
ויצו לאשר על ביתו, הבקר אור וגו' , אמר רבי לוי עובדא הוה בדרומית מן חד פונדקי והוה קאים ולביש זוגוי בליליא, ואמר להון דהוו תמן קומו פוקו לכון דלויתא אנא עבדא, והוון נפקין, ולסטיא קדמין להון ומקפחין עליהון, ועלין ומפלגין עמיה. חד זמן אזל רבי מאיר ואתקבל תמן, קם ולבש זוגוי אמר ליה קום פוק לך דלויתא אנא עבדא, אמר ליה אית לי אח ואנא יתיב מסכי ליה, אמר ליה ואן הוא, אמר ליה בכנישתא. אמר ליה ומה שמיה ואנא אזיל וקרי ליה. אמר ליה כי טוב. כל ההוא ליליא אזל ההוא פונדקאה צוח על תרעא דכנישתא כי טוב כי טוב, ולא הוה שום בר נש עני ליה. בצפרא קם רבי מאיר ושוי חמרא דיזל ליה. אמר ליה ההוא פונדקאה אן הוא ההוא אחוך דאמרת, אמר ליה הא אתא ליה : וירא אלהים את האור כי טוב. 
הן כסף וגו' , תני רבי ישמעאל זה אחד מעשרה קלים וחמורין שכתובים בתורה, הן כסף וגו' השיבנו אליך, קל וחמר ואיך נגנב. : הן בני ישראל לא שמעו אלי, וקל וחמר : ואיך ישמעני פרעה. : ויאמר ה' אל משה ואביה ירק ירק בפניה, קל וחמר לשכינה ארבעה עשר יום. : הן בעודני חי עמכם היום ממרים היתם, קל וחמר : ואף כי אחרי מותי. : כי את רגלים רצתה וילאוך, קל וחמר : ואיך תתחרה את הסוסים. : ובארץ שלום אתה בוטח, וקל וחמר : ואיך תעשה בגאון הירדן. : הנה אנחנו פה ביהודה יראים, וקל וחמר : ואף כי נלך קעלה. : הן צדיק בארץ ישלם, קל וחמר : ואף כי רשע וחוטא, : ויאמר המלך לאסתר המלכה בשושן הבירה וגו', וקל וחמר : בשאר מדינות המלך מה עשו. : הנה בהיותו תמים לא יעשה למלאכה, קל וחמר : אף כי אש אכלתהו ויחר. 
ויאמר גם עתה כדבריכם כן הוא , עשרה בני אדם שנמצא אחד מהן בגנבה אין כלם באסירה, אני איני עושה כן, אלא : אשר ימצא אתו יהיה לי עבד. : ויחפש בגדול החל ובקטן כלה, ולמה עבד כן, שלא יאמרו יודע היה היכן הוא מנח. : וימצא הגביע באמתחת בנימן, כיון שנמצא הגביע אמרו לו מה גנבא בר גנבתא, אמר להון גברא דיוסף יש כאן, שעירים יש כאן, אחים שמכרו אחיהם, אתמהא. : ויקרעו שמלתם וגו', רבי פינחס בשם רבי הושעיא שבטים גרמו לאביהם לקרע, לפיכך לקו גם הם. : ויעמס איש על חמרו וגו', חד מנהון הוה נסיב טעוניה בחדא ידא ויהיב ליה על חמריה. : וישבו העירה וגו', אמר רבי אבהו מטרופולין היתה ואת אמרת וישבו העירה, אלא מלמד שלא היתה חשובה בעיניהם אלא כעיר של עשרה בני אדם. 
ויאמר יהודה מה נאמר לאדני : בכסף ראשון, מה נדבר בכסף שני, מה נצטדק בגביע. מה נאמר לאדני במעשה תמר, מה נדבר בבלהה, ומה נצטדק בדינה. מה נאמר לאבא שבארץ כנען, ביוסף, ומה נדבר בשמעון, ומה נצטדק בבנימין. אם נאמר לך חטאנו, גלוי וידוע שלא חטאנו, ואם נאמר לך שלא חטאנו : האלהים מצא את עון עבדיך, אמר רבי יצחק מצא בעל חוב מקום לגבות שטרו. אמר רבי יצחק כזה שהוא ממצה את החבית ומעמידה על שמריה. : ויאמר חלילה לי וגו', רבי הונא בשם רבי אחא נער פורפוריה, : האיש אשר נמצא הגביע בידו הוא יהיה לי עבד ואתם עלו לשלום אל אביכם, אמרין ליה השלום דכוליה נשפה, ורוח הקדש צווחת : שלום רב לאהבי תורתך. 