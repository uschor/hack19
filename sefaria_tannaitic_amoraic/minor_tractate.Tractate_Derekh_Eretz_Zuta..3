תן דעתך עד שיצא מפיך חשוב מעשיך בדרך ארץ. ותן שכר לפסיעותך. צדק הדין עליך והוצא עצמך [מן התרעומות].
הוי דן את חבירך לכף זכות. ואל תכריעהו לכף חובה. הוי שש בחלקך. והתנאה במיעוטך. ואל תשנא את המוכיחך. יהי חלקך מבורך לעולם. עין טובה ונפש שביעה:
 למוד לשונך לומר איני יודע שמא תתבדה ותאחז.
אם רפית במצוה אחת. סופך לרפות באחרת.  כיוצא בה אם הקלות פומך להקל מצוה אחת סופך להקל באחרת  כיוצא בה . ואם עברת על דברי תורה ברצונך מעבירים אותך ברצונך ושלא ברצונך. אם נטלת שאינו שלך. את שלך יטלו ממך.
והוי זהיר בקדשים בין בנתינתן בין באכילתן.
הוי עלוב ואהוב להשיב ליודעך [ושפל רוח בפני כל האדם לאנשי ביתך יותר מכל אדם ואם תתרעם ותלחם עם ביתך סופך לגיהנם ס״א] עלוב ואהוב לכל אדם ולאנשי ביתך.
תחלת נדרים פתח לאולת. תחלת טומאות פתח לעבודת כוכבים. תחלת קלות ראש בנשים פתח לניאוף:
אם ערבת ערבת על מנת לשלם ואם לוית לוית ע״מ לפרוע. ואם הלוית הלוית ע״מ לתבוע. הוי מחשב להשבה ולהפסיק את החשבון. קנה שם טוב קנה לעצמו. קנה לו דברי תורה קנה לו חיי העוה״ב.
אין הביישן למד. ואין הקפדן מלמד [ואין עם הארץ חסיד ואין בור ירא חטא] ולא כל המרבה בסחורה מחכים: [ושים עצמך בתורה יותר מעל סחורה]:
חמש עשרה מדות נאמרו בת״ח ואלו הן. נאה בביאתו. חסיד בישיבתו. ערום ביראה. פקח בדעת. חכם בדרכיו. כונס וזכרן. מרבה להשיב. שואל כענין ומשיב כהלכה. ומשיב על כל פרק ופרק דבר. הולך אצל חכם. ולמד ע״מ ללמד. ועל מנת לעשות:
אל תהא כאסקופה העליונה  שמונעת את הרגלים . ולא כאמצעית שכל היושב על ידו זועף וסופה להסתר. היה כאסקופה התחתונה שרוב בני אדם דורסין אותה לסוף כל הבנין כולה נסתר והיא במקומה עומדת: