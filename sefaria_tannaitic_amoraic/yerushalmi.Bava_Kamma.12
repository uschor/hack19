שום כסף שוה כסף בפני בית דין ועל פי עדים בני חורין ובני ברית והנשים בכלל הנזק והניזק והמזיק בתשלומין:
אין אומרים תצא פרה בטלית אלא שמין את הנכסין בבית דין.  שוה כסף מלמד שאין בית דין שמין אלא נכסים שיש להם אחריות ואם תפש הניזק במטלטלין שמין לו מהן.  בפני בית דין מלמד שאין שמין לו אלא בפני בית דין.  על פי עדים שאין שמין אלא על פי עדים.  בני חורין ובני ברית יצאו עכו"ם ועבדים ופסולי עדות.  ונשים בכלל הנזק לפי שלא תפש הכתוב אלא את האיש צריך לרבות את האשה.  תני רבי ישמעאל ואלה המשפטים אשר תשים לפניהם:  והניזק והמזיק בתשלומין.  משלמין חצי נזק.  מיכן שמחצין את הנזק מיכן שזה מפסיד חצי נזק וזה מפסיד חצי נזק:
חמשה תמין וחמשה מועדין הבהמה אינה מועדת לא ליגח לא ליגוף לא לישוך ולא לרבוץ ולא לבעוט.  השן מועדות לוכל את הראוי לה הרגל מועדת לשבר בדרך הילוכה שור המועד ושור המזיק ברשות הניזק והאדם:
אמר רבי יוחנן דרבי טרפון היא.  ברשות הניזק רבי טרפון אומר נזק שלם וחכמים אומרים חצי נזק:
הזאב והארי הדוב והנמר והברדלי' והנחש הרי אלו מועדין ר' אליעזר אומר בזמן שהן בני תרבות אינן מועדין.  והנחש מועד לעולם מה בין תם למועד אלא שהתם משלם חצי נזק מגופו.  והמועד משלם נזק שלם מן העלייה:
תני רבי מאיר אומר אף הצבוע.  א"ר יוסי בי ר' אבין לא א"ר מאיר אלא בצבוע זכר שיש לו שעה שהוא קשה כארי: