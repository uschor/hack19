והיה כשבתו על כסא ממלכתו. אם עושה הוא כל האמור בענין, כדאי הוא שישב על כסא ממלכתו.

וכתב לו .  לשמו. שלא יהא נאות בשל אבותיו.

משנה. אין לי אלא משנה תורה, שאר דברי תורה מנין? תלמוד לומר לשמור לעשות את כל דברי התורה הזאת. אם כן למה נאמר "משנה תורה"? משום  שעתידה להשתנות.

אחרים אומרים , אין קורין ביום הקהל, אלא משנה תורה בלבד.

על ספר. ולא על לוח ולא על נייר, אלא יכתבנו על המגילה .

מלפני הכהנים הלוים. [מן הספר שבעזרה].
