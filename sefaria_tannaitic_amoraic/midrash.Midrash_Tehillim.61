למנצח על נגינת לדוד. הקשיבה תפלתי. זה שאמר הכתוב  רחוק ה' מרשעים ותפלת צדיקים ישמע. כל מקום שקראו ישראל להקב"ה ענה אותם. קראוהו במצרים ענה אותם. שנאמר  ואת צעקתם שמעתי. על הים ענה אותם. שנאמר  מה תצעק אלי. במדבר ענה אותם. שנאמר  וישמע ה' בקול ישראל. נכנסו לארץ וקראוהו ענה אותם. שנאמר  ויזעק שמואל אל ה'. ואף בימי שלמה. שנאמר  ויהי ככלות שלמה להתפלל. ואף עכשיו שגלינו ענה אותנו. שנאמר  קראתי שמך ה' מבור תחתיות.  קולי שמעת. ואף עכשיו שאנו בקצה הארץ אליך אקרא. ואמר לו הקב"ה מקצה הארץ קראתם אותי כשהייתם בארץ לא קראתם אותי. . וכן ירמיה אמר  וקראתם אותי והלכתם והתפללתם.  ובקשתם אותי משם ומצאתם.  ונמצאתי לכם. וכן משה אמר  בצר לך ומצאוך. לכך מקצה הארץ אליך אקרא:
 בעטוף לבי. עד היכן אדם חייב לעמוד בתפלה עד שיעטוף. שנאמר  תפלה לעני כי יעטוף. וכן הוא אומר  בהתעטף עלי נפשי:
 בצור ירום ממני תנחני. ואי זו זו ירשלים. שנאמר  ורחבה ונסבה למעלה. לכך בצור ירום ממני תנחני. אמרה כנסת ישראל רבונו של עולם איני מבקשת אצל האויב הזה אלא אגורה באהלך עולמים. וכן הוא אומר  מה אהבתי מעון ביתך.  כי טוב יום בחצריך מאלף בחרתי הסתופף בבית אלקי מדור באהלי רשע: