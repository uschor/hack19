לא יבא עמוני ומואבי בקהל ה'. בזכרים הכתוב מדבר ולא בנקבות, [שנאמר] "עמוני" ולא עמונית, "מואבי" ולא מואבית  
שהיה בדין, ומה ממזר שלא נאמר בו "עד עולם", עשה בו נשים כאנשים; עמונים ומואבים, שנאמר בהם "עד עולם" - לא עשה בהם נשים כאנשים! או חילוף - ומה עמונים ומואבים, שנאמר בהם "עד עולם", לא עשה בהם נשים כאנשים; ממזר, שלא נאמר בו "עד עולם", אינו דין שלא נעשה בו נשים כאנשים! ת"ל לא יבא ממזר, [מום זר] בין איש בין אשה. 
אחר שריבה הכתוב ומיעט, הא אין עליך לדון אלא כדין הראשון - ומה ממזר, שלא נאמר בו "עד עולם", עשה בו נשים כאנשים; עמוני ומואבי, שנאמר בהם "עד עולם", אינו דין שנעשה בהם נשים כאנשים! ת"ל "עמוני" ולא עמונית דברי ר' יהודה. 
ר"ש אומר, על דבר אשר לא קדמו אתכם בלחם ובמים, מי דרכו לקדם - אנשים ולא נשים. 
גם דור עשירי וגו'. אם נאמר "עד עולם", למה נאמר "דור עשירי" ? אלא מופנה להקיש, ולדון ג"ש. נאמר כאן "דור עשירי", ונאמר להלן "דור עשירי". מה "דור עשירי" האמור כאן - עד עולם, אף "דור עשירי" האמור  [להלן] - עד עולם. 