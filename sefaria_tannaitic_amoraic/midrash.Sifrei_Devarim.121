והיה כי יאמר אליך לא אצא מעמך.  יכול פעם אחת? תלמוד לומר  ואם אמר יאמר העבד , עד שיאמר וישנה.
 אמר בתוך שש ולא אמר בסוף שש - הרי זה אינו נרצע, שנאמר לא אצא חפשי עד שיאמר בשעת יציאה. אמר בסוף שש ולא אמר בתוך שש - הרי זה אינו נרצע, שנא' ואם אמר יאמר העבד - עד שיאמר כשהוא עבד.
כי אהבך. מכלל שנאמר  אהבתי את אדוני מכאן אתה אומר, היה הוא אוהב את רבו ורבו אינו אוהבו - הרי זה אינו נרצע, [שנאמר כי טוב לו עמך], עד שיהיה הוא אוהב את רבו, ורבו אוהבו. היה הוא אהוב על רבו והוא אינו אוהב את רבו, הרי זה [אינו] נרצע, שנאמר כי אהבך. לו אשה ובנים ולרבו אין אשה ובנים - אינו נרצע, שנאמר כי אהבך ואת ביתך.
 חלה הוא או רבו - אינו נרצע, שנאמר כי טוב לו עמך.