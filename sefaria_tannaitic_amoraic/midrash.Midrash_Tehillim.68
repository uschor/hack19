למנצח לדוד מזמור שיר. יקום אלקים יפוצו אויביו. זה שאמר הכתוב  בקום רשעים יסתר אדם. שכל זמן שהרשעים מושלים אין לצדיקים קומה זקופה ולא פה אבדו רשעים רבו הצדיקים. לכך נאמר בקום רשעים יסתר אדם ובאבדם ירבו צדיקים. וכן דבורה אומרת  כן יאבדו כל אויביך ה' ואהביו כצאת השמש בגבורתו. וכן דוד אומר  אשמרה לפי מחסום אמר דוד עשה לי כאשר עשית לראשונים שנאמר  קומה ה' ויפוצו אויביך. וכן צופר הנעמתי אומר  ועיני רשעים תכלינה ומנוס אבד מנהם. אין להם מנוסה להיכן נסים אלא  ותקותם מפח נפש. וכן ירמיה אמר  יאבדו מארעא ומתחות שמיא לכן יקום אלקים יפוצו אויביו וינוסו:
 כהנדוף עשן תנדוף כהמס דונג מפני אש. אמר דוד לפני הקב"ה הרשעים אינן כלום עשן הם. כהנדוף עשן ולא כעשן אלא כלא חשיבי. דבר אחר כהנדוף עשן אלו הרשעים. משל למה הדבר דומה למלך שהיו לו עבדים בפלטין שלו והוא היה בפלטין העליון והיו עבדיו בתחתון מציתין את האש ומעשנין אותו כדי שיעלה אליו העשן כך הם הרשעים מלמטה. וכן ישעיה אומר  העם המכעיסים אותי וגו' היושבים בקברים וגו' אלה עשן וגו' אלה הם הרשעים ואינם כלום שנאמר  כי הרשעים יאבדו ואויבי ה' וגו' כלו בעשן כלו. לכך כהנדוף עשן תנדוף. אבדו רשעים הצדיקים שמחים שנאמר וצדיקים ישמחו ויעלצו לפני אלקים וישישו בשמחה:
 סולו לרוכב בערבות. וכן משה אומר  אין כאל ישורון רוכב שמים. אבי יתומים ודיין אלמנות אלקים במעון קדשו. וכן  עושה משפט לעשוקים נותן לחם לרעבים ה' מתיר אסורים  ואוהביו כצאת השמש בגבורתו: