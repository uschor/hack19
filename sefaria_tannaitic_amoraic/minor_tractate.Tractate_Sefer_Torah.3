 עושה אדם תורה ונביאים כאחת דברי ר׳ יהודה וחכמים אומרים תורה בפני עצמה ונביאים בפני עצמן:
לא יניח בין נביא לנביא כשם שהוא מניח בין ספר לספר בתורה אבל מניח לזה ריוח בפני עצמו ולזה ריוח בפני עצמו ומתחיל מלמעלן:
 אין עושין ספר תורה חומשין שאין מורידן מקדושה חמורה לקדושה קלה אבל עושין חומשין תורה אימתי בזמן שמדתן ושטתן שוין. אין עושין שני חומשין כאחד ולא חומש ומחצה כאחד אבל אם עתיד להוסיף עליהם מותר:
ספר שנפסק או שנקד ראשי פסוקים אל יקרא בו. גלפו או שעירב אותיותיו אל יקרא בו:
ספר שנמחק אל יכתב בו רבי שמעון ב״א אומר אם היתה בבואה שלו ניכרת מותר:
ספר שנמחק בו אות אחת על פני כולו אסור נמחק רובו ומיעוטו קיים מותר.
אין פותחין בתורה יותר מארבעה דפין אבל קורין אפילו עשרה כאחת ואין נמנעין.
לא יניח כותב בין דין על וקולמוס על גבי הכתב ולא יאחז בקלפים ויתירן אלא יאחז בקלפים.ויוציא כתב מבחוץ לא יוציאנו מתוכו ויחלצו וכולם במגיהים ספרים מותר.
לא יתננו על גבי הכסא ויתן אציליו עליו ויהא קורא בו כדברי רבי נחמיה לא יתננו על גבי הכסא ויהא  [תלוי] וקורא בו כשם שקוראין בשטרות שאין נוהגין בזיון בספרים:
לא יתננו על גבי מטה ולא במרגלות המטה ולא תחת המטה שישב אדם על גבי המטה והספר עליה. מעשה ברבי אליעזר שישב לו על גבי המטה והספר עליה ועמד כאדם שנשכו נחש שנאמר את שבתותי תשמורו ומקדשי תיראו לא משבתות אתה ירא אלא ממי שצוה עליו שנא׳ זה אלי ואנוהו אתנאה לו כדברי רבי ישמעאל רבי עקיבא אומר אדבר בנאות שלו אבא שאול אומר אדמה לו מה הוא חנון ורחום אף אתה היה חנון ורחום:
 אין נוהגין בזיון באוכלין לא ישב אדם על גבי קופה מלאה תמרים וגרוגרות אבל יושב הוא על גבי קופה מלאה קטניות ואף על גבי עיגול דבילה מפני שנהגו בו כן:
אין מכסין באוכלים ר׳ מאיר אומר כל שיש לו קליפה מותר ר׳ יהודה אומר כל שיש לו עוקץ או יד מותר אין אוכלין אוכלים באוכלים אלא אם כן אוכלן בבת אחת.