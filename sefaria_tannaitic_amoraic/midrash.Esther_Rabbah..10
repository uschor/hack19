בלילה ההוא נדדה שנת המלך , נדדו שמים כסאו של מלך מלכי המלכים הקדוש ברוך הוא, שראה את ישראל בצרה. וכי יש שנה לפני המקום, והלא כבר נאמר : הנה לא ינום ולא יישן שומר ישראל, אלא בזמן שישראל שרויין בצער ואמות העולם בשלוה, לכך נאמר : עורה למה תישן ה'. ונדדה שנת המלך אחשורוש, שראה בחלומו את המן שנטל סיף להרגו, ונבהל והקיץ משנתו, ואמר לסופריו הביאו ספר הזכרונות לקרות ולראות מה שעבר עליו, ופתחו הספרים ומצאו את הדבר שהגיד מרדכי על בגתנא ותרש, וכיון שאמרו למלך: הנה המן עומד בחצר, אמר המלך אמת הדבר שראיתי בחלומי, לא בא זה בשעה זו אלא להרגני.
לתלות את מרדכי על העץ אשר הכין לו , תנא לו הכין, ועליו נאמר : ולו הכין כלי מות חציו לדלקים יפעל : בור כרה ויחפרהו ויפל בשחת יפעל.
ויבוא המן ויאמר לו המלך וגו' ויאמר המן בלבו , הרשעים ברשות לבם, : ויאמר עשו בלבו. : אמר נבל בלבו. : ויאמר ירבעם בלבו. ויאמר המן בלבו. אבל הצדיקים לבם ברשותם, הדא הוא דכתיב : וחנה היא מדברת על לבה. : וישם דניאל על לבו. : ויאמר דוד אל לבו. ודומין לבוראן : ויאמר ה' אל לבו.
מהר קח את הלבוש ואת הסוס [וגו'] ויקח המן את הלבוש ואת הסוס , הלך לו אצל מרדכי, כיון שהגידו למרדכי שהוא בא, נתירא עד מאד, והיה יושב ותלמידיו לפניו. אמר להם לתלמידיו, בני, רוצו והבדלו מכאן שלא תכוו בגחלתי, שהרי המן הרשע בא להרגני. אמרו, אם תמות נמות עמך. אמר להם, אם כן נעמד בתפלה ונפטר מתוך התפלה, וחסלון צלותהון יתבון ועסקין בהלכות מצות העמר, שהרי אותו היום ט"ז בניסן היה, ובאותו היום היו מקריבין עמר בזמן שבית המקדש קים. אתא המן לגביהון אמר לון במה אתון עסקין, אמרו לו במצות העמר, הדא הוא דכתיב : ואם תקריב מנחת בכורים לה' וגו', תמן אמרי הלכות קמיצה אחוו ליה ודבר אחד שהיו קומצין מן העמר. אמר לון והדין עומרא מהו דדהב או דכסף, אמרי ליה לא דדהב ולא דכסף ולא דחיטין, אלא דשעורין. אמר לון בכמה הוא טימיה דידיה הוה בעשרה קנטרין, אמרין ליה סגין בעשרה מנין. אמר לון קומו דנצחון עשרה מנכון לעשרה אלפי קנטרין דכסף דילי. כיון דחסל ממצלי, אמר ליה המן למרדכי לבוש הדין לבושא דמלכא, אמר לו מה את מבזה מלכות, אית בר נש לביש לבושא דמלכותא ולא סח. אזל בעא בלנא ולא אשכח, מה עבד אסר חרציה ועאל ואסחי, כיון דנפק אמר לו סב לביש הדין כלילא. אמר ליה מה את מבזה מלכותא, אית בר נש לביש כלילא דמלכותא ולא מספר. אזל בעי ספר ולא אשכח, מה עביד אזיל לביתיה ואייתי ספרא ויתיב וקא מספר ליה, שרי ומתנח, אמר ליה מה לך מתנח, אמר ליה ווי לאבוה דההוא גברא מעביר דומין פנטון קומין קלטו עביד בלן ספר. אמר ליה ובההיא שאילית לך לית אנא חכים לאבוי דההוא גברא בלן וספר בכפר קריינוס ואת משכחת מאני ספרא דידיה. אמר ליה קום רכוב על הדין סוסיא, אמר ליה לית בי כח, דאנא סב. אמר ליה ולית אנא גבר סב, אמר לו ולא את הוא דגרמת לנפשך. אמר ליה קום דאנא סמיך קדלי ואת דריס עלוי וסליק ורכב למקיימה לכון מה דאמר כתבא : ואתה על במותימו תדרך.
דבר אחר, ויקח המן את הלבוש ואת הסוס וגו'. אתא לגבי מרדכי ואמר, עמוד ולבוש, כמה ביש גדא דההוא גברא, אמש אני הייתי עסיק להתקין ליה צליבא, והקדוש ברוך הוא מתקין ליה כלילא. אני הייתי מתקן לך חבלים ומסמרים, והקדוש ברוך הוא מתקן לך לבוש מלכות. אנא בעינא מן מלכא למיצליב יתך על צליבא, והוא אמר לי למירכב לך על סוסיא, עמוד ולבוש ועביד ליה כל מה דאמרן לעיל. וכיון דרכיב, התחיל מקלס להקדוש ברוך הוא : ארוממך ה' כי דליתני ולא שמחת איבי לי ה' אלהי שועתי אליך ותרפאני ה' העלית מן שאול נפשי חייתני מירדי בור. תלמידיו מה היו אומרים : זמרו לה' חסידיו והודו לזכר קדשו כי רגע באפו חיים ברצונו בערב ילין בכי ולבקר רנה. אותו רשע מה היה אומר : ואני אמרתי בשלוי בל אמוט לעולם ה' ברצונך העמדת להררי עז הסתרת פניך הייתי נבהל. אסתר מה היתה אומרת : אליך ה' אקרא ואל ה' אתחנן מה בצע בדמי ברדתי אל שחת היודך עפר היגיד אמתך. כנסת ישראל מה היתה אומרת : שמע ה' וחנני ה' היה עזר לי הפכת מספדי למחול לי פתחת שקי ותאזרני שמחה, ורוח הקדש מה היתה אומרת : למען יזמרך כבוד ולא ידם ה' אלהי לעולם אודך. בתו של המן נשקפה מן החלון לראות בצליבא, וכיון שראתה מרדכי רוכב ואביה מכריז לפניו ככה יעשה לאיש, השליכה עצמה לארץ ומתה.
וישב מרדכי אל שער המלך , מלמד ששב לשקו ולתעניתו. אמר רבי חלבו כל מי שלובש שק ומתענה, אינו מעבירו ממנו עד שתעשה בקשתו.
והמן נדחף אל ביתו אבל וחפוי ראש, אבל על בתו, וחפוי ראש על מה שקרהו, ובידו ארבע מלאכות: בלן, וספר, וגליור, וכורז.
ויספר המן לזרש אשתו וגו' , באותה שעה באו סריסי המלך והביאוהו לסעודה ביום ששה עשר בניסן, כיון שאכלו ושתו אמר המלך לאסתר מה שאלתך, אמרה לו אדוני המלך איני שואלת ממך אלא נפשי בשאלתי ועמי בבקשתי.
והמלך קם בחמתו ממשתה היין אל גנת הביתן , מה עשה מיכאל המלאך התחיל מקצץ את הנטיעות לפניו, והוסיף חמה על חמתו, ושב אל משתה היין, והמן עמד לבקש על נפשו, מה עשה מיכאל דחפו על אסתר, והיתה מצעקת אדוני המלך הרי הוא כבשני לפניך, ויאמר המלך הגם לכבוש את המלכה עמי בבית. ושמע המן הדבר הזה ונפלו פניו. מה עשה אליהו זכור לטוב, נדמה לחרבונה ואמר לו אדוני המלך גם הנה העץ אשר עשה המן למרדכי וגו'. דאמר רבי פנחס צריך לומר חרבונה זכור לטוב. ואמר רב צריך לומר ארור המן, ארורים בניו, ארורה זרש אשתו, כדכתיב : ושם רשעים ירקב. מיד צוה המלך לתלותו על העץ אשר הכין למרדכי, ועליו אמר שלמה בחכמתו : צדיק מצרה נחלץ ויבא רשע תחתיו. שהשכים המן לתלות את מרדכי ונתלה הוא על העץ אשר הכין למרדכי, ונתן את כל אשר להמן לאסתר המלכה, ואסתר נתנה למרדכי, הדא הוא דכתיב: ביום ההוא נתן המלך אחשורוש לאסתר המלכה את בית המן צרר היהודים וגו', וכתיב : אשר קצירו רעב יאכל ואל מצנים יקחהו ושאף צמים חילם. אשר קצירו, זה המן. רעב יאכל, זה מרדכי ואסתר. ואל מצנים יקחהו, לא בזיין ולא בצנה אלא בתפלה ובתחנונים, כמה דאת אמר : צנה וסחרה אמתו, זו היא התפלה המגנה על הצרה כצנה שמגנה על האדם במלחמה, ובזכות התפלה שנתכנה לצנה יקחהו להמן. ומנין שעשו תפלה, הדא הוא דכתיב: שק ואפר יצע לרבים, ומה תקנה לשק ואפר בלא תפלה. ושאף צמים חילם, ומי דחק לממונו של המן, מרדכי ואסתר והמצמתים להם.
ואתם כתבו על היהודים כטוב בעיניכם בשם המלך , ושלחו לכל המדינות להשמיד להרג ולאבד את כל שונאי היהודים ביום אשר שברו איבי היהודים לשלוט בהם ונהפוך הוא להם, : והיה לה' לשם, זה הנס שעשה הקדוש ברוך הוא שלא נעשה כמוהו, יש לך בעולם שנעשה כנס הזה, שעשו נקמה ישראל באמות העולם ועשו בשונאיהם כרצונם.
נקהלו היהודים בעריהם וגו' ואיש לא עמד בפניהם כי נפל פחדם על כל העמים , וישראל מתגברים כאריה שנפל בעדרי צאן ומכה והולך ואין מציל מידו, הדא הוא דכתיב : והיה שארית יעקב בגוים בקרב עמים רבים כאריה בבהמות יער וככפיר בעדרי צאן וגו', והרגו בניו של המן ותלאום. אנדריאנוס קיסר אמר לו לרבי יהושע, גדולה היא הכבשה שעומדת בין שבעים זאבים. אמר לו גדול הוא הרועה שמצילה ושוברן לפניהם, הדא הוא דכתיב : כל כלי יוצר עליך לא יצלח וגו'.
ומרדכי יצא מלפני המלך בלבוש מלכות וגו' : רבי פנחס אומר מלך מרדכי על היהודים, מה המלך לובש פורפרין, כך מרדכי לובש פורפרין. מה המלך עושה עטרה כלולה בראשו, כך מרדכי לובש ועטרת זהב גדולה. מה המלך אימתו על כל הארץ, כך מרדכי אימתו עליהם, שנאמר: כי נפל פחד מרדכי עליהם. מה המלך מוניטה שלו הולכת בכל הארץ, כך מרדכי מוניטה שלו הולכת. ומה מוניטה שלו, מרדכי מכאן ואסתר מכאן. למה, שהיה איש טוב ואיש שלום ומבקש שלום, שנאמר: כי מרדכי היהודי וגו', ועליו אמר הכתוב : שמר תם וראה ישר כי אחרית לאיש שלום.
אמר רבי ברכיה, הקדוש ברוך הוא כתב גאלת ישראל בתורה, דכתיב : וכי תשיג יד גר ותושב עמך וגו', יד גר ותושב זה המן, שנתגדל ונתעשר. והשיגה ידו, לשקל עשרת אלפים ככר כסף, ונקרא גר תושב, שהוא מזרעו של עמלק, והיה גר במדי ופרס. : ומך אחיך עמך, אלו ישראל, שהיו דלים ומכים. : ונמכר לגר תושב, שמכרם אחשורוש להמן להשמיד להרג ולאבד. : או לעקר משפחת גר, שעשה עצמו עבודת כוכבים, הדא הוא דכתיב: כרעים ומשתחוים להמן. : אחרי נמכר גאלה תהיה לו, שגאלם הקדוש ברוך הוא מידו והצילם מגזרתו ופדאם. : אחד מאחיו יגאלנו, זה מרדכי דכתיב ביה: ורצוי לרב אחיו. : או דדו או בן דדו יגאלנו, זו אסתר שהיתה בת דדו, ונגאלו ישראל על ידיה. : כי מחה אמחה את זכר עמלק, מחה בעולם הזה, אמחה לעולם הבא. את זכר עמלק זה המן, קרי ביה זכר עמלק. ואף יעקב אבינו רמזה בברכת השבטים, הדא הוא דכתיב : בנימין זאב יטרף בבקר יאכל עד, זה שאול שהיה בקרן של ישראל, שהיה תחלה למלכים, והיה משבט בנימין, והכה את עמלק ובזז את כל אשר להם. : ולערב יחלק שלל, זה מרדכי ואסתר, שעמדו להם לישראל בגלותם שהוא דומה לערב, וחלקו שלל של המן שנמשל לזאב, שהעמידו הקדוש ברוך הוא כנגד הזאב, אלו מלכי מדי ופרס שנמשלו לזאב, הדא הוא דכתיב : וארו חיוה אחרי תנינה דמיה לדב. תמן אמרין אלו מלכי מדי ופרס שאוכלין כדב ואין להם מנוחה כדב ומגדלין שער כדב. העמיד הקדוש ברוך הוא כנגדן מרדכי ואסתר שהיו משבט בנימין, דכתיב ביה: זאב יטרף.
רבי חיא רבה ורבי שמעון בן חלפתא הוון מהלכין בהדא בקעתא דארבל, וחזון את אילת השחר שבקעה את האורה, אמר ליה רבי חיא רבה לרבי שמעון בן חלפתא כך הוא גדלתן של ישראל בתחלה קימעא, כל מה שהולך הוא גדל ורבה והולך, מה טעם : כי אשב בחשך ה' אור לי. כך, בתחלה ומרדכי יושב בשער המלך, ואחר כך, וישב מרדכי אל שער המלך וגו', ואחר כך, ומרדכי יצא מלפני המלך וגו', ואחר כך, ליהודים היתה אורה ושמחה וששון ויקר.
הדא הוא דכתיב : אמרו לאלהים מה נורא מעשיך, מה דחילין אינון מנגנות שלך, [פרוש אותות שלך] הנהרגים הורגין את הורגיהם, והנצלבין צולבין את צולביהן. המשקעין בים משקעין את משקיעיהן, הוי : ברב עזך יכחשו לך איביך. את מוצא שמדות טובות של הקדוש ברוך הוא בהשפע בפרוי ורבוי, הטוב ברבוי, החסד ברבוי, הרחמים ברבוי, הצדקה ברבוי, האמונה ברבוי, הפדות ברבוי, הברכה ברבוי, השבח ברבוי, השלום ברבוי. הטוב ברבוי, שנאמר : מה רב טובך אשר צפנת ליראיך. החסד ברבוי, שנאמר : ורב חסד ואמת. הרחמים ברבוי, שנאמר : רחמיך רבים ה'. הצדקה ברבוי, שנאמר : ומשפט ורב צדקה. האמונה ברבוי, שנאמר : חדשים לבקרים רבה אמונתך. הפדות ברבוי, שנאמר : יחל ישראל אל ה' כי עם ה' החסד והרבה עמו פדות. הברכה ברבוי, שנאמר : והריקתי לכם ברכה עד בלי די, מאי עד בלי די, עד שיבלו שפתותיכם לומר די. השבח ברבוי, שנאמר : אל נערץ בסוד קדשים רבה ונורא על כל סביביו, וכתיב : מה רבו מעשיך ה' כלם בחכמה עשית מלאה הארץ קנינך. השלום ברבוי, שנאמר : וכל בניך למודי ה' ורב שלום בניך, אל תקרי בניך אלא בוניך. : יהי שלום בחילך שלוה בארמנותיך למען אחי ורעי אדברה נא שלום בך למען בית ה' אלהינו אבקשה טוב לך, : וראה בנים לבניך שלום על ישראל. : שלום רב לאהבי תורתך ואין למו מכשול. : ה' עז לעמו יתן ה' יברך את עמו בשלום. נשלם מדרש אסתר