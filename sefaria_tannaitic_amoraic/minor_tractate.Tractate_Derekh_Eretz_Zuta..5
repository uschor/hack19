מי שהוא ת״ח לא יאכל מעומד לא ילקלק באצבעותיו ולא יגסה בפני חבירו מיעוט שיחה מיעוט שחוק מיעוט שינה מיעוט תענוג מיעוט הן מיעוט לאו לאו:
 לעולם יהא אדם יודע אצל מי הוא יושב ואצל מי הוא עומד ואצל מי מיסב ואצל מי הוא מסיח ואצל מי הוא חותם שטרותיו:
בארבעה דברים תלמידי חכמים ניכרים. בכיסן בכוסן בכעסן ובעטיפתן. וי״א אף בדיבור:
הדר תורה חכמה. הדר חכמה ענוה. הדר ענוה יראה. הדר יראה מצוה. הדר מצוה צניעות.
לא יהא אדם ער בין הישינים ולא ישן בין העירים. ולא בוכה בין השוחקים ולא שוחק בין הבוכים. ולא יושב בין העומדים. ולא עומד בין היושבים. ולא קורא בין השונים. ולא שונה בין הקוראים. כללו של דבר אל ישנה אדם ממנהג הבריות: