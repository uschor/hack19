לא תזבח לה' א-להיך שור ושה.  ר' יהודה אומר, יכול השוחט חטאת בדרום יהיה עובר בלא תעשה? תלמוד לומר לא תזבח לה' א-להיך שור ושה, אשר יהיה בו מום, על מום -עובר בלא תעשה. וחכמים אומרים, אף השוחט חטאת בדרום עובר בלא תעשה. 
יכול המקדים קדשים זה לזה - עולה לחטאת, פסח לתמיד, מוספים לתמידים, יהיה עובר בלא תעשה? תלמוד לומר  , לא תוכל לזבח את הפסח, באחד שעריך) לא תזבח לה' א-להיך, שור ושה אשר יהיה בו מום, על אלו עובר  [בלא תעשה], ואין מקדים קדשים זה לזה, עובר בלא תעשה. 
אשר יהיה בו מום. אין לי אלא שנולד תם ונעשה בעל מום. נולד בעל מום ממעי אמו מנין? תלמוד לומר כל דבר רע. 
 מנין לבעל גרב ובעל יבלת ובעל חזזית? תלמוד לומר כל דבר רע. מנין לחולה ולזקן ולמזוהם? תלמוד לומר שור ושה כל דבר רע. 
ומנין לקדשים, ששחטן חוץ לזמנם וחוץ למקומם, שהוא עובר בלא תעשה? תלמוד לומר כל דבר, דבר שתלוי בדבור. 
ומנין לרובע ונרבע ומוקצה ונעבד? תלמוד לומר כי תועבת ה' א-להיך . ומנין לאתנן ומחיר וכלאים וטרפה ויוצא דופן? תלמוד לומר כי תועבת. ר' יהושע אומר , היא תועבה ואין הולד תועבה. 
ר' שמעון אומר, לפי שמצינו ברובע ונרבע שהם פסולים בבהמה, יכול אף באדם? תלמוד לומר "היא", בזבח דברתי, ולא דברתי בזובח. 