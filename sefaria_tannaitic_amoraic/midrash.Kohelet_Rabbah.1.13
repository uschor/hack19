ונתתי את לבי לדרוש ולתור בחכמה. מהו ולתור בחכמה, תור לחכמה, לעשות תאר לחכמה, האיך מה דאת אמר : שלח לך אנשים ויתרו את ארץ כנען, מאן דקרא טבאות יתיב לגביה, דתני טבאות יתיב לגביה. דבר אחר, לדרוש ולתור, לתור ולהותיר. הדין פוייטנא כד הוה עביד אלפביתין, זמנין חשל לה וזמנין מחסר לה, אבל שלמה כד הוה עביד אלפביתין הוה מותר לה חמש אתואן, הדא הוא דכתיב : ויהי שירו חמשה ואלף, ויהי שיורו של משל חמשה ואלף. ולא בדברי תורה בלבד היה שלמה תיר, אלא על כל אשר נעשה תחת השמים, כגון היאך ממתיקין את החרדל וממתיקין את התורמוסין, והיאך שותין את החמין, יין ומים ופלפלין בשליש. הוא ענין רע נתן אלהים לבני האדם לענות בו, רבי בון אומר זו שפוטו של ממון. אמר רבי יודן בשם רבי איבו אין אדם יוצא מן העולם וחצי תאותו בידו, אלא אן אית ליה מאה בעי למעבד יתהון תרתין מאוון, ואן אית ליה תרתי מאוון בעי למעבד יתהון ארבעה מאה. לענות בו, רבי פנחס בשם רבי יוחנן לפי שהוא בענין עבודת כוכבים, וגלוי עריות, ושפיכות דמים, אין לך קשה מכלם אלא גזל. רבי יהודה בשם רבי לוי זכה אדם ועשה מממונו מצוה, התפלל ונענה בו, היאך מה דאת אמר : וענתה בי צדקתי וגו', אם לאו הוא עונה בו ומקטרגו, היאך מה דאת אמר : לענות בו סרה, רבי יוחנן אמר זה שפוטו של גזל, דאמר רבי שמעון בר אבא בשם רבי יוחנן משל לסאה מלאה עונות מי מקטרג בראש כלם זה גזל, דאמר רבי יודן בשם רבי יוחנן : ובצעם בראש כלם כתיב. רבי יעקב בר אחא בשם רבי יוחנן עשרים וארבעה חטאות סדר יחזקאל ומכלם לא חתם אלא בגזל, הדא הוא דכתיב : והנה הכיתי כפי על בצעך אשר עשית וגו'. רבי חוניא פתר קריא בנביאים ובכתובים, שאלו זכו ישראל לא היו קורין אלא חמשה חמשי תורה חמשה ספרים בלבד, וכלום נתנו להם נביאים וכתובים אלא שיהיו יגעים בהן ובתורה ועושין מצוות וצדקות כדי לקבל עליהם שכר טוב. רבנן אמרין אף על פי כן לענות בו מקבלים עליהם שכר כחמשה ספרי תורה. רבי אבהו אמר זה שפוטה של תורה, שאדם למד תורה ושוכחה. רבנן דתמן בשם רבי יצחק דהכא ורבי טוביה בשם רבי יצחק, לטובתו אדם למד תורה ושוכח, שאלו היה אדם למד תורה ולא שוכחה, היה מתעסק בתורה שתים שלש שנים וחוזר ומתעסק במלאכתו, ולא היה משגיח בה לעולם כל ימיו, אלא מתוך שאדם למד תורה ושוכחה, אינו מזיז ואינו מזיע את עצמו מדברי תורה. ורבנן אמרי זה שפוטו של גזל, תדע שהוא כן, שהרי דורות הראשונים על ידי שהיו עסוקין ושטופין בגזל, היאך מה דאת אמר : גבלות ישיגו עדר גזלו וירעו, ראה כי נמחו במים מן העולם, אבל שבט ראובן וגד שהרחיקו עצמן מן הגזל, לפיכך נתן להם הקדוש ברוך הוא נחלתם במקום שאין בו גזל, שנאמר : והנה המקום מקום מקנה וגו'. וכן ממהיר ששה עשר מיל על ששה עשר מיל. 