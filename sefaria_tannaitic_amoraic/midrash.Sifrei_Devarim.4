בעבר הירדן בארץ מואב הואיל משה באר - אין הואלה אלא התחלה, שנ'  הואל נא ולין וייטב לבך, ואומר  עתה הואל וברך את בית עבדך להיות לעולם לפניך. וחכמים אומרים: אין הואלה אלא שבועה, שנאמר  ויואל משה לשבת את האיש, ואומר  ויואל שאול את העם לאמר ארור העם אשר יאכל עד הערב ונקמתי מאויבי:

באר את התורה הזאת לאמר - אמר להם: כבר אני סמוך למיתה. מי ששמע פסוק אחד ושכחו - יבוא וישננו. מי ששמע פרשה אחת ושכחה - יבוא וישננה וישמענה, לכך נאמר באר היטב:
