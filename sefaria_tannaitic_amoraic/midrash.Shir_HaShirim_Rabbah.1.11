תורי זהב נעשה לך. תורי זהב נעשה לך, זו בזת הים. עם נקדות הכסף, זו בזת מצרים. כשם שהפרש בין כסף לזהב, כך יש שבח ממון הים מבזת מצרים, שנאמר : ותבאי בעדי עדיים, בעדי, זו בזת מצרים. עדיים, זו בזת הים. דבר אחר, תורי זהב נעשה לך, זו התורה שלמד אלקולאין בדעתו של הקדוש ברוך הוא. עם נקדות הכסף, רבי אבא בר כהנא אמר, אלו האותיות. רבי אחא אמר אלו התבות. דבר אחר, תורי זהב נעשה לך, זה הכתב. עם נקדות הכסף, זה הסרגל. דבר אחר, תורי זהב, זה המשכן, הדא הוא דכתיב : ואת הקרשים תצפה זהב. עם נקדות הכסף, היאך מה דאת אמר : ווי העמדים וחשקיהם כסף. רבי ברכיה פתר קריה בארון, תורי זהב, זה הארון, דכתיב : וצפית אתו זהב טהור. עם נקדות הכסף, אלו שני העמודים העומדים לפנים, שהיו של כסף כמין אצטוין. וכיצד נעשה הארון, רבי חנינא ורבי שמעון בן לקיש. רבי חנינא אמר שלש תבות עשאו, שתים של זהב ואחת של עץ, נתן של עץ על של זהב, ושל זהב על של עץ, וחפה שפתיו העליונות בזהב. ריש לקיש אמר תבה אחת עשאו וחפהו מבפנים ומבחוץ, דכתיב : מבית ומחוץ תצפנו, ומה מקים רבי חנינא קריה דריש לקיש, אמר רבי פנחס שחפה בין נסר לנסר. יהודה ברבי אומר, נאוו לחייך בתרים, זו התורה. צוארך בחרוזים, אלו הנביאים. תורי זהב, אלו הכתובים. עם נקדות הכסף, זה שיר השירים, מלה חתומה ומלה מסימה.