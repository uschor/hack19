בך ה' חסיתי. אמר ישעיה  מי בכם ירא ה' שומע בקול עבדו מי היה בצרה וקראני ולא עניתיו.  אשר הלך חשכים ומי היה בחשכה ולא הארתי לו. וכן נבוכדנצר אמר  בריך אלההון די שדרך מישך ועבד נגו. וכן דריוש אומר  והוסק דניאל מן גובא וגו' די הימין באלקיה ואומר  בטחו בה' עדי עד. אמר  דוד אם כן בך ה' חסיתי אל אבושה. וכי לא נתביישו ישראל בעולם הזה אלא אינו אומר אלא לעולם הבא. וכן ישעיה אומר  ישראל נושע בה' לפיכך לא תבושו ולא תכלמו:
 בצדקתך תצילני ותפלטני. אמרה כנסת ישראל רבונו של עולם כשתושיעני לא בצדקה את מושיעני ולא במעשים שיש לי אלא בין היום בין מחר בצדקתך את עתיד לגאלני שנאמר  וירא כי אין איש וישתומם כי אין מפגיע וגו' וילבש צדקה כשריון לכך  [בצדקתך] תצילני ותפלטני. הטה אלי אזנך והושיעני אם הטית הושעת שנאמר  כי הטה אזנו לי דלותי ולי יהושיע. וכן חזקיה אומר  הטה ה' אזנך ושמע ובשביל שהטה הושיע אמרתי הטה ה' אזנך ושמע: