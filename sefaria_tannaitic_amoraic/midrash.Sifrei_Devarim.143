שלוש פעמים בשנה.  אין "פעמים" אלא  [רגלים]. וכה"א  תרמסנה רגל, רגלי עני פעמי דלים. 
יראה. כדרך שבא לראות כך בא ליראות. 
 [זכור.] להוציא את הנשים. 
זכור. להוציא טומטום ואנדרוגינוס. 
כל זכורך. להביא את הקטנים. 
  איזהו קטן? כל שאינו יכול לרכוב על כתפו של אביו, ולעלות מירושלים להר הבית, דברי בית שמאי; שנאמר זכורך. ובית הלל אומרים, כל שאינו יכול לאחוז בידו של אביו, ולעלות מירושלים להר הבית; שנאמר רגלים. 
את פני ה' א-להיך. אם אתה עושה כן, פונה אני מכל עסקי ואיני עוסק אלא בך. 
בחג המצות ובחג השבועות ובחג הסכות.  רבי  [שמעון] אומר, אין תלמוד לומר "חג הסוכות", שבו מדבר הכתוב! אלא מה תלמוד לומר "חג הסוכות", מלמד שאינו עובר ב"בל תאחר", עד שיעברו רגלי כל השנה. 
ולא יראה את פני ה' ריקם. מן  [הקרבן]. וחכמים נתנו שעור, בית שמאי אומרים [הראיה שתי כסף והחגיגה מעה כסף, ובית הלל אומרים] הראיה מעה כסף  [והחגיגה] שתי כסף. 
איש כמתנת ידו כברכת. מכאן אמרו,  מי שיש לו אוכלים מרובים ונכסים מועטים - מביא שלמים מרובים ועולות מועטות. אוכלים מועטים ונכסים מרובים - מביא עולות מרובות [שולמים מועטים]. זה וזה מועט, עליו אמרו מעה כסף, ושתי כסף. זה וזה מרובים, על זה נאמר איש כמתנת ידו כברכת ה' א-להיך אשר נתן לך. 