וכי תשלחנו חפשי מעמך וגו' העניק תעניק לו.  יכול אין מעניקין אלא ליוצא בשש? מנין ליוצא ביובל, ובמיתת אדון, ואמה העבריה בסימנים מנין? ת"ל תשלחנו, וכי תשלחנו. יכול אף למשתלח  [בגרעון כסף] אתה מעניק? תלמוד לומר וכי תשלחנו חפשי [מעמך], למי  [ששלוחו מעמך] אתה מעניק, ואי אתה מעניק למי ששלוחו מעצמו.
  העניק תעניק לו. ולא ליורשיו.
מצאנך ומגרנך ומיקבך.  יכול אין מעניקין אלא מצאן גרן ויקב? תלמוד לומר  [אשר ברכך], לרבות כל דבר. א"כ למה נאמר מצאנך ומגרנך ומיקבך? מה צאן גרן ויקב מיוחדים שהם ראוים לברכה, יצאו כספים שאין ראוים לברכה דברי ר' שמעון. ר' אליעזר אומר, יצאו פרדות שאינם יולדות.
אשר ברכך ה' א-להיך תתן לו.  יכול נתברך הבית בגללו מעניקים לו, לא נתברך הבית בגללו אין מעניקים לו - ת"ל העניק תעניק לו, מכל מקום. א"כ למה נאמר אשר ברכך ה' אלהיך תתן לו? הכל לפי הברכה מעניקים לו.