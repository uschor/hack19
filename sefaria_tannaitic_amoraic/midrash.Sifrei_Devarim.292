כי ינצו אנשים. אין שלום יוצא מתוך מצות . וכה"א ויהיה ריב בין רועי מקנה אברם ובין רועי מקנה לוט. מי גרם ללוט שיפרוש מאותו צדיק? הוי אומר מריבה. וכה"א  [וכי יהיה ריב בין אנשים]. מי גרם לזה ללקות? הוי אומר זו מריבה.

אנשים. אין לי אלא אנשים. [נשים], איש עם אשה ואשה עם איש מנין? ת"ל "יחדו" מ"מ .

איש ואחיו. פרט לעבדים שאין להם אחוה [דברי ר' יהודה].

וקרבה אשת האחד ושלחה.  ר"א אומר, לפי שמצינו  [במזיקין] שבתורה, שעשה בהם שאין מתכוין כמתכוין. יכול אף כאן כן? ת"ל [וקרבה וגו'. יכול עד שיהא מתכוין לבייש? ת"ל "והחזיקה". ממשמע שנאמר ושלחה ידה, אין אני יודע שהחזיקה? ומה ת"ל "והחזיקה"? לומר לך שאם נתכוונה להזיק, אף שלא נתכוונה לבייש].

במבושיו. אין לי אלא מבושיו. מנין לרבות כל דבר שיש בו סכנה? ת"ל "והחזיקה", מכל מקום.
