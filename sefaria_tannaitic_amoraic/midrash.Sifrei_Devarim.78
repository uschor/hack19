ועשית עולותיך הבשר והדם. . רבי יהושע אומר: אם אין דם אין בשר, אם אין בשר אין דם. 
ר' אליעזר אומר: ודם זבחיך ישפך - [דם] אעפ"י שאין בשר. הא מה אני מקיים ועשית עולותיך הבשר והדם? מקיש  [בשר לדם], מה דם בזריקה אף בשר בזריקה. 
יכול יהא עומד ברחוק  וזורק? ת"ל  וערך הכהן אותם - עומד בקרוב [וזורק], וסודרו על גבי מערכה. 
מכלל שנאמר  והקטיר הכהן את הכל - לרבות את העצמות ואת הגידים,  [והקרנים] והטלפים. יכול אפילו שפרשו? ת"ל ועשית עולותיך הבשר והדם. 
ועשית עולותיך. יכול יחלוץ גידים ועצמות , ויעלה  [הבשר] לגבי המזבח? ת"ל את הכל. הא כיצד? מחוברים - יקריבו; פרשו, אפילו בראשו של מזבח - ירדו. 
ומנין לכל הקדשים שיהיו טעונים מתן  [יסוד],  [בשפיכה] אחת על גבי המזבח? ת"ל ועשית עולותיך הבשר והדם [ודם זבחיך ישפך]. 
[ד"א] מנין  [לכל הקדשים] שאם נתנו במתנה אחת, שכיפר? שנאמר ועשית עולותיך הבשר והדם [ודם זבחיך ישפך]. 
[ד"א] מנין למעשר ופסח, שלא ינתנו [אלא] במתנה אחת? ת"ל ודם זבחיך ישפך. 
ר' ישמעאל אומר, בתמורת קדשים [ובולדיהם] הכתוב מדבר. 
תשא ובאת אל המקום. הרי הוא בא אל המקום, מה יעשה לו? ת"ל ועשית עולותיך. מה עולה טעונה הפשט ונתוח וכליל לאישים, אף תמורה כיוצא בה. ומה עולה טעונה מתן [ארבע]  על גבי המזבח [ושפיכה אחת ליסוד], אף תמורתה כיוצא בה. ומה עולה פקעו אברים מעל גבי המזבח - מחזירם למערכה, אף תמורה כיוצא בה . [ומה] כל הקדשים אינן מותרים באכילת בשר אלא לאחר זריקת דמים, אף תמורתם כיוצא בהם - אינן מותרות באכילת בשר אלא לאחר זריקת דמים. 