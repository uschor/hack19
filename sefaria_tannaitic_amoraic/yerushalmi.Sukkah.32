ההן דחייב למברכה והוא עני ולא ידע מהו.  תני עכו"ם שבירך את השם עונין אחריו אמן.  בשם אין עונין אחריו אמן.  א"ר תנחומא אם בירכך עכו"ם ענה אחריו אמן דכתיב  ברוך תהיה מכל העמים.  עכו"ם אחד פגע בר' ישמעאל ובירכו.  א"ל כבר מילתך אמורה.  אחר פגע בו וקיללו.  א"ל כבר מילתך אמורה.  אמרו ליה תלמידוי רבי היך מה דאמרת לדין אמרת לדין אמר לון ולא כן כתיב  ארריך ארור ומברכיך ברוך.  ר' היה כופל בה דברים ר' לעזר בן פרטא פושט בה דברים.  א"ר לעזר דזקני הגלל היא דזקני הגליל אומר אסור למסור למי שהוא חשוד על השביעית מזון שתי סעודות אמר רבי מתנייה תיפתר דברי הכל כשהיו אתרוגים נמכרין ביוקר.  כהדא תרונגייא הוין מצפצפין תמן והוה רב נחמן בר יעקב יהב אתרוגא מתנה לבריה אמר ליה לכשתזכה בו ובמצותו החזירהו לי:
בראשונה היה הלולב ניטל במקדש שבעה ובמדינה יום א' משחרב בית המקדש התקין רבן יוחנן בן זכאי שיהא הלולב ניטל במדינה שבעה זכר למקדש ושיהא יום הנף כולו אסור יום טוב הראשון של חג שחל להיות בשבת כל העם מוליכין את לולביהן לבית הכנסת למחרת משכימין ובאין כל אחד ואחד מכיר את שלו ונוטל מפני שאמרו אין אדם יוצא ידי חובתו בלולבו של חבירו בי"ט הראשון של חג ושאר כל ימות החג אדם יוצא ידי חובתו בלולבו של חבירו ר' יוסי אומר י"ט הראשון של חג שחל להיות בשבת שכח והוציא את הלולב לרשות הרבים פטור מפני שהוציאו ברשות:
כתיב  ושמחתם לפני ה' אלהיכם שבעת ימים.  אית תניי תני בשמחת לולב הכתוב מדבר אית תניי תני בשמחת שלמים הכתוב מדבר.  מאן דאמר בשמחת שלמים הכתוב מדבר ביום הראשון דבר תורה ושאר כל הימים דבר תורה.  ורבן יוחנן בן זכאי מתקין על דבר תורה.  מאן דאמר בשמחת לולב הכתוב מדבר ביום הראשון דבר תורה ושאר כל הימים מדבריהן.