למנצח על שושנים. הושיעני אלקים כי באו מים עד נפש. אמר שלמה  מה יפית ומה נעמת אהבה. ישראל יפים ונעימים עומדים על הים ורואין להקב"ה היו יפים ונעימים. ראו אותו בסיני נעשו ישרים כשנתן להם התורה שנאמר  יצפון לישרים תושיה ואומר  היטיבה ה' לטובים ולישרים. ראוהו נכנס לאהל מועד נעשו צדיקים שנאמר  רננו צדיקים בה'. וכשראוהו על הים נעשו שושנים שנאמר למנצח על שושנים. אימתי כי באו מים עד נפש:
 ואני תפלתי לך ה' עת רצון. ר' יוסי בר חלפתא אומר עתים לתפלה במזמור למעלה מזה:
 הצילני מטיט ואל אטבעה מדינה של גיהנם שנאמר  ויעלני מבור שאון מטיט היון: