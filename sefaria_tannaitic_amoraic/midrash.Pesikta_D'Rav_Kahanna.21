פסקא כא אות א קומי אורי:  על כן באורים כבדו י"י וג'  במה מכבדין אותו באילין פנסייא ר' אבהו א' בשני מאורות ויעש אלהים את שני המאורות הגדולים  הא כיצד חמה זורחת ומברכין עלה לבנה זורחת ומברכין עליה ורבנין אומ' א' הקב"ה לישר' בניי הואיל ואורי הוא אוריכם ואורכם הוא אורי אני ואתם נלך ונאיר לציון קומי אורי כי בא אורך (ישעיה ס א 
פסקא כא אות ב  ר' אחא פתח אני י"י הוא שמי  שהתניתי ביני לבין מלאכי השרת וכבודי לאחר לא אתן  ר' מנחמה בשם ר' אבין אילו השעירים ותהילתי לפסילים  א' הקב"ה כבודי איני נותן לאחר ואתם נותנים תהילתי לפסילים ולמי אני נותנו לציון קומי אורי כי בא אורך (שם ס א 
פסקא כא אות ג  כי עמך מקור חיים באורך נראה אור  ר' יוחנן וריש לקיש ר' יוחנן א' חדא וריש לקיש א' תרתיי ר' יוחנ' א' חדא לאחד שהיה מהלך בדרך עם דימדומי החמה ובא אחד והדליק לו את הנר וכבה ובא אחר והדליק לו את הנר וכבה א' מיכן והילך איני ממתין אלא לאורו של בוקר כך אמרו ישר' לפני הקב"ה רבון העולמים עשינו לך מנורה בימי משה וכבת עשר בימי שלמה וכבו מיכן והילך אין אנו ממתינין אלא לאורך באורך נראה אור  וריש לקיש אמ' תרתיי ריש לקיש א' למלך שהיה לו בן והזמין לו אורחים א' המלך לבנו בני רצונך לסעוד עם האורחים א' לו לאו א' לו ועם מי את רוצה לסעוד א' לו עמך כך א' הק' לישר' בניי רצונכם לסעוד עם אומות אמרו לפניו רבון העולמים אל תט לבי לדבר רע להתעולל עלילות ברשע  א' להם מפני שהן עוללות אין אתם מבקשים לסעוד עמהם אמרו לפניו רבון העולמים ובל אלחם במנעמיהם  אין אנו חפצים במתנות הנעימות והיפות שלהם ובמי אנו חפצים במנות הנעימות והיפות שלך וריש לקיש א' חורי ריש לקיש א' למלך שהיה לו בת ובא אחד ותבע בה ולא היה הגון לה ובא אחר ותבע בה ולא היה הגון לה וכיון שבא אחר והיה הגון לה ותבע בה אמר קומי הנהרי דאתיא נהוריך כך אמ' הק' לישר' בניי הואיל ואורי הוא אורכם ואורכם הוא אורי אני ואתם נלך ונאיר לציון קומי אורי כי בא אורך (ישעיה ס א 
פסקא כא אות ד  ר' פנחס בשם ר' ראובן א' עתיד הק' להביא סיני ותבור וכרמל ולבנות בית המקדש על גבי ראשיהם ומה טעמ' והיה באחרית הימים נכון יהיה הר בית י"י בראש ההרים  א"ר חומא ודייך עד כאן אלא בית המקדש אומ' שירה וההרים עונים אחריו ומה טעמ' ונשא הוא מגבעות  ואין לשון זה ונשא אלא שירה ומה טעמ' וכנניהו שר הלוים במשא יסור במשא כי מבין הוא  ר' הושעיה בשם ר' אפס עתידה ירושלם לעשות קסילפנס לאומות העולם והם מהלכין לאורה ומה טעמ' והלכו גוים לאורך וג'  א"ר אחא נמשלו ישר' כזית זית רענן יפה פרי תואר  ונמשל הק' כנר נר אלהים נשמת אדם  מה דרכו של שמן להנתן בנר והן מאירים שניהם כאחת כך א' הקב"ה לישראל בניי הואיל ואורי הוא אורכם ואורכם הוא אורי אני ואתם נלך ונאיר לציון קומי אורי כי בא אורך (ישעיה ס א 
פסקא כא אות ה  תני ר' חייא מתחילת ברייתו של עולם צפה הקב"ה בית המקדש בנוי וחרב ובנוי בראשית ברא אלהים את השמים ואת הארץ  בנוי והארץ היתה תהו ובהו  הרי חרב ויאמר אלהים יהי אור ויהי אור  הרי בנוי ומשוכלל לעתיד לבא ר' שמואל בר נחמן לפי שבעולם הזה מהלכין לאור החמה ביום ולאור הלבנה בלילה אבל לעתיד לבוא אינן עומדין להלוך לא לאור החמה ביום ולא לאור הלבנה בלילה ומה טע' לא יהיה לך עוד השמש לאור יומם ולנוגה הירח לא יאיר לך  לאור מי מהלכין לאורו של הקב"ה הד"ה דכת' והיה לך י"י לאור עולם וג'  א"ר חנינה חלונות היו בבית המקדש ומהם היתה אורה יוצאת לעולם ומה טעמ' ויעש לבית חלוני שקופים אטומים  שקופות היו אטומות היו מקטינות מבפנים ומרחיבות מבחוץ כדי להוציא אורה לעולם א"ר לוי בנוהג שבעולם אדם בונה לו טרקלין ועושה לו חלונותיו מקטינות מבחוץ ומרחיבות מבפנים כדי להכניס אורה לתוכה אבל חלונות בית המקדש לא היו כן אלא מקטינות מבפנים ומרחיבות מבחוץ כדי להוציא אורה לעולם ר' ברכיה בשם ר' בצלה כת' וחלונות לו ולאילמיו  כחלונות אין כת' כן אלא כהחלונות  חלונות כהות היו אטומות היו מקטינות מבפנים ומרחיבות מבחוץ כדי להוציא אורה לעולם ר' שמעון בן יוצדק שלח שאל את ר' שמואל בר נחמן א' ליה לפי ששמעתי שאתה בעל הגדה מאיכן היתה אורה יוצא לעולם א' ליה נתעטף הקב"ה באיצטלית לבנה והיה כל העולם כולו מבהיק מזיו הדרו אמרה ליה בלחישה א' ליה מקרא מלא הוא עוטה אור כשלמה נוטה שמים כיריעה  ואת אומרה לי בלחישה א' ליה כשם שאמרו לי בלחישה כך אמרתי לך בלחישה ואילולי שדרשה ר' יצחק ברבים לא היה איפשר לאומרה קמיי כן מה הוון אמרין ר' ברכיה א' ממקום בית המקדש היתה אורה יוצא לעולם ומה טעמא והנה כבוד אלהי ישראל בא מדרך הקדים וקולו כקול מים רבים והארץ האירה מכבודו  ואין כבודו אלא בית המקדש דכת' כסא כבוד מרום מראשון מקום מקדשינו (ירמיה יז יב 
פסקא כא אות ו  כי הנה החשך יכסה ארץ וערפל לאמים  ר' אבא בר כהנא ורבנין ר' אבא בר כהנא א' חשך ואפילה שימשו בארץ מצרי' ג' ימים שאר פיתחא כמה דהוא כתיב ויהי בחצי הלילה חסילה  