כל צפור טהורה תאכלו.  מכלל שנאמר : וצוה הכהן ולקח למטהר שתי צפרים - יכול כשם ששחוטה אסורה כך משולחת אסורה? ת"ל כל צפור טהורה תאכלו.

או כשם שמשולחת מותרת, כך שחוטה מותרת? ת"ל  וזה אשר לא תאכלו מהם.

הנשר והפרס והעזניה. ר’ עקיבא אומר, נאמר כאן "נשר" ונאמר להלן "נשר" . מה "נשר" האמור להלן, עשה את כל האמור  [עם הנשר] "בל תאכיל" כ"בל תאכל"; אף "נשר" האמור כאן, עשה כל האמור  [עם הנשר], "בל תאכיל" כ"בל תאכל".

ר’ שמעון אומר, נאמר כאן "איה" ונאמר להלן  "איה". מה "איה" האמורה כאן, עשה  את הראה מין איה; אף איה האמורה להלן, עשה את הראה מין איה.
