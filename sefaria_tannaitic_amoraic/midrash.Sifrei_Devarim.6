פנו וסעו לכם - זה דרך ערד וחרמה: ובאו אל הר האמורי ואל כל שכניו - זה עמון ומואב והר שעיר: בערבה - זה מישור של יער: בהר - זה הר המלך: בשפלה - זה שפילות דרום: ובנגב בחוף הים - זה אשקלון ועזה וקיסרין: ארץ הכנעני - זה גבול כנען, שנאמר  ויהי גבול הכנעני מצידון עד לשע - זו קלדה: 
והלבנון - אמר להם כשאתם נכנסים לארץ צריכים אתם להעמיד עליכם מלך ולבנות לכם בית הבחירה. ומנין שאין לבנון אלא מלך? שנאמר  בוא אל הלבנון ויקח את צמרת הארז, ואומר  החוח אשר בלבנון שלח אל הארז אשר בלבנון לאמר תנה לנו את בתך לבני לאשה, ותעבור חית השדה אשר בלבנון ותרמוס את החוח. ואין לבנון אלא בית המקדש, שנא'  גלעד אתה לי ראש הלבנון, ואומר  והלבנון באדיר יפול. 
ד"א: למה קורים אותו לבנון? שהוא מלבין עונותיהם של ישראל שנאמר  אם יהיו חטאיכם כשנים כשלג ילבינו. 
עד הנהר הגדול נהר פרת - שרובו ותוקפו כנגד ארץ ישראל. משל ההדיוט אומר: עבד מלך - מלך, הדבק לשחוור - וישתחוו לך: 
ד"א נהר פרת -  [שבתחילה יכולה] מגריפה לגרפו  עד שעוברים אותו בספינות. [ד"א שנטעיטות פרין ורבין בה.] הרי כל הנהרות אומרים לפרת: מפני מה אין אתה משמיע קולך כדרך שקולינו הולך למרחוק? אמר להם מעשי מוכיחים עלי: זורעים עלי זריעה - עולה לג' ימים; נוטעים בי נטיעה - עולה לג' ימים; הרי הכתוב משבחני, עד הנהר הגדול נהר פרת. : 