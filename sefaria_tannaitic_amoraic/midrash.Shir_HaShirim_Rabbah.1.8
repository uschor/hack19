צאי לך בעקבי הצאן, רבי אליעזר ורבי עקיבא ורבנן. רבי אליעזר אומר מחררה שנטלו ישראל בידם ממצרים אכלו ממנה שלשים ואחד ימים, דאמר רבי שילא ששים ושתים סעודות את יודע שהיו לישראל מחררה זו, מה אני עושה להם בסוף בעקב, הדא הוא דכתיב : יהי פסת בר בארץ. רבי עקיבא אומר ממה שהקפתי אותם בענני כבוד, האיך מה דאת אמר : וה' הלך לפניהם יומם לא ימיש עמוד הענן יומם, את יודע מה אני עושה להם בסוף בעקב, הדא הוא דכתיב : וסכה תהיה לצל יומם. ורבנן אמרי ממה שהאכלתים במדבר שמתוק מדבש וחלב, את יודע מה אני עושה להם בסוף בעקב, שנאמר : והיה ביום ההוא יטפו ההרים עסיס. דבר אחר, צאי לך בעקבי הצאן, אמר לו סוף כל הצאן לצאת ואתה יוצא באחרונה, ולא שנתעצל משה, אלא שהיו ישראל עסוקין בבזה ומשה עסוק במצות יוסף, היאך מה דאת אמר : ויקח משה את עצמות יוסף עמו. דבר אחר, צאי לך בעקבי הצאן, אמר לו סוף כל הדור למות, ואת תהוי כותיהון, מהיכן היה לו הדבר הזה, רבי שמואל בר נחמן אמר מהסנה, דאמר רבי שמואל בר נחמן כל שבעת ימי הסנה היה הקדוש ברוך הוא מפתה את משה שילך בשליחותו למצרים, שנאמר : ויאמר משה אל ה' בי ה' לא איש דברים אנכי גם מתמול גם משלשם גם מאז דברך, הרי ששה ימים ויומא דהוה קאים בגויה הרי שבעה ימים, ובסוף אמר להקדוש ברוך הוא : שלח נא ביד תשלח, אמר לו הקדוש ברוך הוא חייך שאני צוררה לך בכנפיך, ומתי פרע לו הקדוש ברוך הוא, רבי ברכיה ורבי חלבו ורבי לוי, חד אמר כל שבעת ימי המלואים היה משמש בכהנה גדולה, סבור שהיא שלו, ובסוף נאמר לו אינה שלך של אהרן אחיך הוא, שנאמר : ויהי ביום השמיני קרא משה לאהרן, רבי חלבו אמר, כל שבעת ימי אדר היה משה מפיס ומתחנן לפני הקדוש ברוך הוא שיכנס לארץ, ולבסוף אמר לו : כי לא תעבר את הירדן הזה. ורעי את גדיתיך, אמר לו גדיים נכנסים, תישים אין נכנסין. על משכנות הרעים, אמר לו הקדוש ברוך הוא אמר לך עד מתי אתה קים על עמי ותרעה בם, על משכנות הרעים, על הקוצין, זה על ארעהון של רעים וקשים שהיו בה סיחון ועוג.