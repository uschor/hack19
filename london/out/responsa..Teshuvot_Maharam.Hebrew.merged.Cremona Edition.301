<b>אין פנאי </b>להאריך. נ"ל דשמעון ישבע שכדבריו שנגזלו ממנו אותם י' ליט' ושלא פשע בהן. וששמרן עם שלו בחדרו במקום שהוא רגיל לשמור את שלו. ושלא שלח בהן יד להשתמש בהן בעצמו. דאי שלח בהן יד חייב באונסין. אע"פי שאני אומר כספים אין להם שמירה אלא בקרקע. והאידנא בכותל הסמוך בקרקע. או לשמי קורה. ואפילו נתנן במקום שנתן את שלו שלא בקרקע חייב אם נגנבו או נאנסו. דהא דתניא בתוספתא דבבא מציעא פ' השוכר את הפועלים. נתנן במקום שנתן את שלו אם ראוי לשמירה פטור כו'. ה"מ שראוי לשמירה קצת. קרוב לאונס. וקרוב לפשיעה דאיכא דנטרי הכי ואיכא דלא נטרי הכי: תדע דקאמר אם ראוי לשמירה פטור ואם לאו חייב. אבל כספים שלא בקרקע אין ראוי לשמירה כלל. לפי שהוא דבר שאין לו סימן מסרי גנבי נפשייהו עלייהו טובא. ואפילו בני אדם דלא מיחזקי כגנבי ולא היו גונבין דבר אחר גונבין אותם ואין להם שמירה אלא בקרקע והשומרין שלא בקרקע בטלה דעתו אצל כל אדם: והכא נ"ל לפטור את שמעון בשבועתו משום דלא נשתלחו לידו אותם י' ליט' כדי לשומרן בתורת פקדון אלא לפורעה לב"ח דראובן. וכאשר לא רצה לקבלם. היה מצפה כל שעה ושעה להחזירם לראובן או שראובן ישלח אחריהם. כשיוודע לו שהגוי לא קבלם. כי לא בקש ראובן ממנו שיהיו פקדון בידו. הלכך לא הויא ליה למקבלינהו. דומיא דערב שבת בין השמשות דלא אטרוחוהו רבנן למיקברינהו וזה כל שעתה אמר השתא אתי כדפרשתי: 