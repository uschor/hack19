  שבעת ימים קודם יום הכפורים מפרישין כהן גדול שהוא צריך לעבודת יום הכפורים שאינה כשרה אלא בו ללשכת פרהדרין. <i data-commentator="Korban Netanel" data-label="א" data-order="1"></i> ומזמנין לו אחר תחתיו שהוא מזומן לעבוד <i data-commentator="Korban Netanel" data-label="ב" data-order="2"></i> אם יארע בו פסול. דף יג. וגם מתוך שרואה אחר ממונה לשרת תחתיו יזהר יותר. ואין צריך להזמין לו אשה אחרת דלא חיישי' שמא תמות אשתו. דף יד. וכל שבעת ימי הפרישה הוא עושה כל עבודת התמיד כדי להרגילו בעבודה. דף יח. וזקני בית דין קוראים לפניו בכל יום בסדר היום הכל להרגילו שמא שכח שום דבר מהסדר. וערב יוה"כ שחרית מעמידין אותו בשער המזרח ומעבירין לפניו פרים ואילים וכבשים כדי שיתן אל לבו עבודת הפרים והאילים. אבל לא היו מעבירין לפניו שעירים דכיון שהשעיר בא על החטא יזכור החטא ויחלש דעתו. <i data-commentator="Korban Netanel" data-label="ג" data-order="3"></i> אע"פ שהפר נמי בא על החטא ועל טומאת מקדש וקדשיו כיון שאינו בא אלא על חטאת אחיו הכהנים ואם יש בהם אחד שחטא מכירו ומחזירו בתשובה. אבל השעיר שבא על חטאת הקהל כולו אינו מכיר בהן ומיחלש דעתיה. וכל שבעת ימי הפרישה לא היו מונעין ממנו מאכל ומשתה. ובערב יום הכפורים לא היו מניחין אותו לאכול הרבה שמתוך כך בא לידי שינה ואולי יבא לידי קרי. ולכך מונעין ממנו כל הדברים המרבה הזרע כגון גבינה וביצים ויין ישן ולבן. שם: וזקני ב"ד מוסרין אותו לזקני כהונה ומוליכין אותו ללשכת אבטינס ששם מפטמין את הקטרת ללמדו חפינה שהיא מעבודות קשות שבמקדש. ומשביעין אותו שלא ישנה בעבודות לפי שהיו חושדין אותו בצדוקי והם משנין בעבודת הקטורת ^כדלקמן לכן השביעוהו. והוא פורש ובוכה שחשדוהו בצדוקי והם פורשין ובוכים שהיו צריכין לחושדו שהחושד בכשרים לוקה בגופו. אם היה חכם שרגיל לדרוש דורש או לקרות קורא. ואם אינו רגיל דורשין וקוראין לפניו דברים המושכין את הלב כגון איוב ועזרא ודברי הימים ודניאל הכל שלא יבא לידי שינה. דף יט: ואם בקש לישן מכין לפניו באצבע צרדה ומטיילין עמו להפיג שינתו. עד שהגיע זמן שחיטת התמיד דף כ. והיו תורמין תרומת הדשן שעל המזבח החיצון <i data-commentator="Korban Netanel" data-label="ד" data-order="4"></i> ביום הכפורים. אע"ג דבכל יום לא היו תורמין אלא מקריאת הגבר הכא היו צריכין למהר מפני חולשת כהן גדול. <i data-commentator="Korban Netanel" data-label="ה" data-order="5"></i> וריב"א פירש שכשרה בכהן הדיוט שאינה חשובה מעבודת היום. והר"ר אלחנן פי' שצריכה כהן גדול. והיה מקדש ידיו ורגליו ותורם אותו:  