<big><strong>שס.</strong></big><br><b>ואילו הילכות סוכה קצובות לרב יהודאי גאון: </b><b>העושה</b> סוכה לעצמו כשמתחיל צריך לברך שהחיינו. וכשיכנס בה בכל סעודה וסעודה צריך לברך לישב בסוכה. וצריך לכסותה היות צילתה מרובה מחמתה. ושתהא מרובעת ולעשות לה צורת הפתח. וגובה עד עשרה טפחים כשירה. פחות מיכן אסורה. ויותר מעשרים אמה פסולה. בתוך עשרים כשירה. ואם אינו יכול לעשותה גדולה יעשה אותה קטנה. עד שתהא מחזקת ראשו ורובו ושולחנו. והיא כשירה. פחות מיכן אסורה. ובלבד שלא ידליק בתוכה נר אלא ידליק בתוך הבית לראות. ואם מדליק על גבי שולחנו מותר. ושל חלב לא ידליק כל שבעה. ואסור להכניס לתוך הסוכה כל תשמיש שמבשלין בהן שום מאכל. אבל כלים ששותין בהם. כגון קנקנים. כוסות וקיתוניות. גביעית. צלוחית כל אילו מותרין. ואל יכסה הסוכה במחצלת אם נארגה. ולא בלוחות. ולא בכל מיני צמר ופשתן. אבל בכל אילנות וגפנים ובכל מיני עשבים יעשה. ובלבד מן העץ. ושלא יהא ריחו רע. ובתלוש. משום שנ' תעשה ולא מן העשוי. ואם עושה אותה עבה וחשובה כמין בית. אעפ"י שאין כוכבי חמה נראין מתוכה כשירה. ואם הסוכה ישנה צריך לחדש בה דבר וכשירה. ואם לאו אסורה: נשלמו: