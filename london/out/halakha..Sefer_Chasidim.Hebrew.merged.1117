איש אחד היה לו אשה שלא היתה הגונה וחשודה על הזנות והיה יודע הבעל. וגם היה יודע שאינה מקפדת לשמור עצמה בנדותה. אמר לחכם מה אעשה שחשודה על הזנות וגם אינה נזהרת מן הנדות. כך יש לה אם הייתי קרב אליה בימי נדותה כבימי טהרה ואיני יכול להיות בלא אשה ורציתי לתת לה גט ואין קרוביה מניחים אותי ואני צועק לקהל ואינם מאמינים לי ואינם משגיחים בדבר אמר לו לך לארץ מרחקים מאוד ושלח לה גט וקח לך שם אשה ותאמר לחכמי אותה העיר כל הדבר כדי שלא יאמרו אם יש לך אשה אחרת אסור אתה לקחת אשה בכאן כר' אליעזר בן יעקב ואם היא תקבל הגט טוב ואם לאו אינך חוטא כיון שאתה יודע שהיא רעה בזנות או בנדות ואם היא תקבל הגט שלח לה דין כתובה: