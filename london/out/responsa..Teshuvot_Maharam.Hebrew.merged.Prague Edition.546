תקמו. נשאלתי על א' שהזמינוהו גדולי העיר ופרנסיה לדין אשר כל דברי העיר נחתכין על פיהם והנדון אומר איך אדון בעיר הזאת והלא אימתכם מוטל' על הדייני' וגם טענותי יסתתמו בפניכם. אמרתי כי טוב הדבר להדייני' ולנידוני' ללכת במקום הסמוך וכיו"ב ראיתי רבינו יצחק זקני נ"ע שהתיר לנדיב ר' אליעזר שלא לבא לב"ד בטרויי"ש עם הנ' אברהם מפני שהיה ראש העיר וכלם נשענים עליו ורבי' שמשון בר' אברהם התיר לחתן הר' שמשון הדר בטרוייש שלא לבא לב"ד מפני כיו"ב וגם רבי' יהודה מפריש עשה כן להר' יום טוב בן הנ' אליעזר ואמרי כי מזקני אתבונן.