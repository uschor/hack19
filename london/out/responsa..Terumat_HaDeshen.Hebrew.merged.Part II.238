<b>סימן רלח </b>אמנם מה שכתבת אם אין לתלמיד רשות לחלוק על רבו באיזה פסק והוראה אם יש לו ראיות מן הספר ופסקי גאונים הפך מדעת הרב נראה ודאי אם הוראות ברורות קצת וצורתא דשמעתא משמע כדברי התלמיד למה לא יחלוק כך היתה דרכה של תורה מימי התנאים רבינו הקדוש חלק בכמה מקומות על אביו ועל רבו רשב"ג באמוראים רבא היה חולק בכמה דוכתי על רבה שהיה רבו כדאיתא במרדכי פ' כיצד הרגל בגאונים אשירי חולק בכמה דוכתין אמהר"ם שהיה רבו מובהק. אין לי לבאר יותר מזה כי דברים אלו צריכין תלמוד מפה אל פה נאם הקטן והצעיר שבישראל: 
