לא יאמר אדם לחבירו מכור לי יין ג' הינין בפרוטרוט מעט מעט אם תתן לי בזול ונותן לו בזול. וכשיקח חצי הין לא יאמר אינו רוצה יותר אע"פ שיכול לטעון והלא לא משכתי ולא נתתי לך מעות אלא כשהיית נותן לי יין מלא כלי הייתי נותן לך פשוט. בדיני שמים חייב לפי שזה יכול לומר בשביל שנשענתי על דבריך שתקח הרבה מכרתי לך בזול אבל אם אחרים באים לקנות יכול לומר מה הפסד עשיתי לך הלא תוכל למכור אע"פ שאמרו מי שלקח מקח רע לא יגנה לו אבל לתקנתו יאמר לו חבירו מיד כדי שימכור אותו מיד: