<b>ומלסרס כל חיה פרוצה. </b>כתיב פרשת אמור ומעוך וכתות ונתוק וכרות וגו' ובאצרכם לא תעשו. ודרשינן מיני' בספרא שם פ"ז אזהרה למסרם אדם ובהמה חיה ועוף עיי"ש. ובשבת פרק שמונה שרצים ק"י ע"ב מנין לסירוס באדם שאסור ת"ל ובארצכם לא תעשו בכם לא תעשו עיי"ש. ובפ"ב דחגיגה י"ד ע"ב שאלו את בן זומא מהו לסרוסי כלבא. א"ל ובארצכם לא תעשו כל שבארצכם לא תעשו עיי"ש. וזהו שכתב רבינו הגאון ז"ל חיה פרוצה. כלומר אפי' חיה טמאה. ומאי דנקט אזהרה זו במסרס חיה ולא באדם. נראה משום דברוב בני אדם שמצווים על מצות פו"ר ליכא נפק"מ במצוה זו לענין מנין המצות לשיטת רבינו הגאון ז"ל דמצוה שיש בה ל"ת ועשה אינו בא במנין המצות אלא אחד מהן. ואחר שכבר מנה רבינו הגאון ז"ל במנין העשין עשה ס"ט מצות פו"ר שוב אין ל"ת דסירוס ראוי לבוא במנין. וליכא נפק"מ אלא בהנך דליתנייהו בכלל מצות פו"ר. או במסרס אחר מסרס. כדאמרינן בשבת שם דחייב עיי"ש. ולכן נקט במסרס חיה. וה"ה לבהמה ועוף. אלא נקט חיה שאין במינה קרב למזבח. וכ"ש בהמה ועוף. ובזה איכא נפק"מ בלאו זה לכ"ע. ועי' בדברי הרמב"ן ז"ל בריש פ"ב דנדה י"ג ע"א ובשאר ראשונים שם. ובמל"מ פ"י מהלכות מלכים ה"ז עיי"ש היטב. ובסוגיא דשבת שם קי"א ע"א ובפירש"י בד"ה אלא באשה וכו'. וראיתי באזהרות שע"פ עשרת הדברות בדבור לא תנאף שכתב רבינו הגאון ז"ל שם וז"ל יפה עצתו באסרו סרוס כצ"ל עיי"ש כי מבראשית ברא כל להפריץ לחיות זרע על פני כל הארץ עכ"ל עיי"ש. מבואר דס"ל דטעם המצוה משום שמפסיד ומשחית ישוב העולם שנבראו לפרות ולרבות. והדבר תמוה לכאורה. דהרי אפי' מסרס אחר מסרס אמרינן התם דחייב. ואמנם גם החנוך מצוה רצ"א כתב ג"כ ממש כטעם זה. אע"פ שהביא שם ההיא דמסרס אחר מסרס שחייב עיי"ש. והדברים נראין כסותרין זא"ז. אבל יש לכוון דברי רבינו הגאון ז"ל והחנוך ע"פ דברי הרשב"א ז"ל בסוגיא דשבת שם קי"א ע"א על מאי דאמרינן התם אלא בזקן עיי"ש היטב. ועי' ג"כ מש"כ שם בחי' הר"ן בשם הרא"ה ז"ל עייש"ה ואין להאריך: 
