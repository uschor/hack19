<b>ראובן </b>תבע את שמעון חמיו ואמר הנה אתה חייב לו כ"ה זקוקים כי זקיני חמיך הניח לב' בנותיך חלק אחד משלו ועל תנאי אם תמות האחת בלא זרע תירשנה אחותה. ואם ח"ו תמות אף שנייה בלא זרע יחזרו הנכסים לבניו היורשים הראשונים. ואתה היית מוחזק בנכסים של זקיני. ויהי אחר שנשאתי בתך שנתיים. מתה בתך אחת בעודה קטנה. על כן אני שואל ממך כ"ה זקוקים י"ב זקוקים וחצי עבור ירושה ראשונה אשר מתה וירשת' אשתי וי"ב זקוקים וחצי עבור חלק אשתי ושמעון משיב לחתנו אותן כ"ה זקוקים ששאלת מאתי שנפלו לאשתך מאחותה ומחלקה הנה נתתי לה בנדן כאשר נשאת בתי. וראובן אמר כשנשאתי בתך לא הוזכר לי אותו ממון כלום בנדונייתה. ועוד איך תוכל לומר שנתת לי אותו ממון. והלא התנה שאם ח"ו תמותו שתיהן שיחזרו אותן כ"ה זקוקים ליורשיה הראשונים: ועוד איך נתת לי חלק השנייה אשר היית קטנה. ושמעון משיב מה היה לי להזכיר מאיזה ממון הייתי נותן לבתי נישאת בממונה שכבר הייתי גדולה. ומה שאתה שואל איך נתתה לי חלק הקטנה כי אמרתי כאשר תעמוד על פרקה לינשא אתן לה משלי על כן נתתי לך חלק זוגתך וחלק אחותה. ועוד מה דין יש לך עלי לתבוע לי כל זמן שעדיין אין לך זרע מבתי. והלא התנה זקינה של בתי שאם ח"ו תמות בתי בלא זרע שיחזור הממון ליורשין הראשונים. והם יחזרו עלי. ואפי' אם היה הממון בידי לא אתנהו לך. כי יחזרו עלי יורשים הראשונים. ועל כל זאת נתתי לכי בנדונייתה. וראובן משיב מה שאתה ירא שמא תמות בלא זרע שיחזרו היורשין עליך מזה אבטיחך מהם. ושמעון משיב אפילו היה בידי לא אתנהו לך כי רוצה אני להחזירו להם אם ח"ו תמות אשתך בלא זרע והרי נתתיו לך. ואני פטור ממך: <b>תשובה </b>שמעון נאמן במגו דאי בעי אמר בתי הקטנה נתנה לי דהפעוטות כבר שית כבר שיב מקחן מקח וממכרן ממכר במטלטלין גם מתנתן מתנה. ואפילו בלא שבועה כי מי יכול להכחישו אין ראובן חתנו יכול לטעון אלא בטענת שמא ואין נשבעין בטענת שמא. ואף על גב דאפטרופוסים שלא בטענה נשבעין. האי אפוטרופוס שמינהו זקינה לצורך הבנות הוי ליה כאפוסרופוט שמינהו אבי יתומים דלא ישבע כאבא שאול דפסקינן כוותיה בפרק הניזקין גיטין דף נב ועוד דל כל זה מכאן הבת החיה אין לה כלום בחלק המתה דהא כיון דזיכ' הזקן לקטנה י"ב זקוקים וחצי זכתה בחייה. והא דקאמר ואחריה תירשנה אחותה הא לא מצי ירתה לה לא מכח המתה ולא מכח הזקן. מכח המתה לא ירתה לה דאדרבה שמעון אביה הוא דירית לה. דהאב קודם לכל יוצאי ירכו. ומכח הזקן נמי לא ירתה. דבבת בין הבנים לא אמר ר' יוחנן בן ברוקא דבריו קיימין וא"כ כי אמר ואחריה תירש אחותה הוי ליה כאילו אמר. ואחריה יטול החמור. דלא קנה אלא יורשי המתה דהיינו אביה. ועוד איכא טענה אחרינא כמו שטוען שמעון שלא זיכה לאחותה אלא אם כן יהא לה זרע. מיהו אין אנו צריכין לזה כלל דאפילו יהא לה זרע אין לה כלום כדפרישית. מאיר בר ברוך: 