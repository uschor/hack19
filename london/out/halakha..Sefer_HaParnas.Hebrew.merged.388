<b>כל </b>דברים הבאים בתוך הסעודה אין טעונין ברכה לא לפניהן ולא לאחריהן כגון בשר ודגים וירק ובל דבר המלוח שרגילין לאכול עם הפת אעפ"י שהוא אוכלו בלא פת וכן דייס"א ורימיילי"ש וכל כיוצא בהן וכן כל המשקין הבאין בתוך הסעודה מחמת הסעודה חוץ מן היין ומי שמברך על המים בתוך הסעודה צריך שיברך על כל פעם ופעם אבל דברים הבאים שלא מחמת הסעודה טעונים ברכה לפניהם ולא לאחריהם כגון פירות שאין רגילין ללפת בהן את הפת ואין בהן להשביע אלא לעכל את המאכל ואפילו לאחר הסעודה כשמשכו ידייהו מן הפת קודם ברהמ"ז כל מה שהביאו אז לפניהן בין מיני מלוח בשר ודגים בין פירות טעונין ברכה לפניהן ולא לאחריהן וירא שמים האוכל פירות בסעודה אוכל קצת מהם תחילה בלא פת ויברך עליהם ואח"כ יאכלם בין בפת בין בלא פת ועל היין שבתוך המזון א"צ ברכה לאחריו אבל יין של ברהמ"ז צריך ברכה לאחריו: 
