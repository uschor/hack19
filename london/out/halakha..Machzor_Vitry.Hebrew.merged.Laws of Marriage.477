<big><strong>תעז.</strong></big><br><b>ומה</b> שאמרו חכמים נותנין לבתולה מאתים ולאלמנה מנה. סמכו על מקרא דכת' והאלמנה אשר תהיה אלמנה מכהן יקחו ומצי למיכתב והאלמנה אשר תהיה מכהן יקחו. אמאי כת' אלמנה ודאי למדרש הכי והאלמנה אשר תהיה כתובתה אל מנה. כמו עם מנה. מכהן. מקצת כהן יקחו. כמו כהן הדיוט: ולבתולה מאתים. דכת' כסף ישקל כמהר הבתולות. והכי קאמר קרא כסף ישקל כמה ר'. הבתולות. ולכך חסר כמהר בלא וי"ו למדרש הכי: ת': כל ימי החופה אין החתן הולך לבית הכנסת. ועומדין ומתפללין עמו ערבית ושחרית לפני כילת חתנים. ולעניין עשרה לקדושה ותפילה חתנים מן המניין. כדא' בפ"ק דכתובות: ובשבת שחרית לאחר שהשלים הסדר עם הציבור הולך לבית הכנסת ושושבינין אחריו. ומתעטף בציצית ויושב בצד הארון והשושבינים יושבין להם סביבותיו: ולאחר שקראו פסוקי זמרה עומד שליח ציבור ומתפלל: והא לך יוצר לשבת שלחופה לכבוד החתן ושושבינין: