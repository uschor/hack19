שנהגו לגדור דמי  :<b>דף ד: מתני'</b>   המקיף את חבירו משלש רוחותיו ועמד וגדר את הראשונה ואת השניה ואת השלישית אין מחייבין אותו ר' יוסי אומר אם עמד   וגדר את הרביעית מגלגלין עליו את הכל:<b> גמ'</b>  אמר רב יהודה אמר שמואל הלכה כר' יוסי דאמר אם עמד וגדר את הרביעית מגלגלין עליו את הכל לא שנא עמד מקיף ול"ש עמד ניקף:איתמר רב  הונא אמר הכל לפי מה שגדר וחייא בר רב אמר הכל לפי דמי קנים בזול דף ה. רוניא אקפיה רבינא מארבע רוחותיו אמר ליה הב לי מה דגדרי א"ל לא הב לי דמי קנים בזול א"ל לא א"ל הב לי אגר נטוראי א"ל לא כ"ז שפת יתר הוא ד"ת יומא חדא הוה גדר דיקלא א"ל רבינא לאריסיה זיל אייתי לי קיבורא דאהיני אזל לאיתויי רמי קלא  אמר גלית אדעתך דניחא לך בהו לא יהא אלא עיזא בעלמא מי לא בעי נטירותא אתא לקמיה דרבא אמר ליה זיל פייסיה ד"ת מ"ז במאי דפייס ואי לא דיינינא לך כרב הונא ואליבא דרבי יוסי דאמר הכל לפי מה שגדר 