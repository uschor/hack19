<b>דין שני ימים טובים של גליות.</b> אחד מחובר שתלש ביום י״ג ב׳ טוב ראשון ‏כגון ענבים שבצרן ואחת עופות ודגים שנצודו ביום טוב מותרין בשני ממה נפשך הואיל ושתי ‏קדושות הן דאי יום טוב ראשון קדש שני חול ומותרין למוצאי יום טוב ראשון בכדי שיעשו ‏ואי יום טוב ראשון חול ושני קודש כל שכן שהם מותרים דחול מכין ליום טוב. וכן ר׳ נוהג ‏ומביא ראיה לדבריו מהא דגרסינן במסכת יום טוב פרק ביצה איתמר שני ימים טובים של ‏גליות רב אמר נולדה בזה מותרת בזה וכו׳ ואמרינן הלכתא כותיה דרב בהני תלת בין לקולא ‏בין לחומרא ועוד דאמרינן גבי שני ימים טובים שאירע יום שני בשבת ולא הניח לערב דחול ‏מכין לשבת ואם היום חול ולמחר קדש יהא ערוב אלמא שתי קדושות הן ואחד מהם חול.‏