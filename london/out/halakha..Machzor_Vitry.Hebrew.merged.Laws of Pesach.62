<b>חל פסח בשבת אין אומרי' ברכה מעין ז'. </b><b>נמצא</b> כת' במגילת סתרים לרבינו ניסים ליל שימורים שחל להיות בשבת שליח ציבור העובר לפני התיבה. בשאר לילי שבתות חייב לומ' ברכה מעין ז'. עכשיו אינו  אומרי' אותו. מפני שלא תקנו חכמים ברכה זו בערבי שבתות אלא בשביל בני אדם שפעמים מאחרין לבא שלא יעמדו יחידים בבית התפילה שאותו הלילה עלול מפני המזיקים כדאמרי' בתלמוד. לילי רביעיות ולילי שבתות אגדת כת  מחלת שרית של שדים ושל מזיקים מהלכת בהם ומזקת. ועוד מצינו בית הכנסת עלול מפני המזיקים ומלאכי חבלה. דא"ל מלאך המות לר' יהושע בן לוי שמניח בבית הכנסת את כליו. ועל זאת תיקנו אותה ברכה מעין ז'. וכשחל ליל שמורים בשבת אין צריך לומ' אותה. דאמרי' בפ"ק דראש השנה. שמות יא ליל שימורים הזה  לי"י לילה המשומר ובא מן המזיקים ומלאכי חבלה: