 
<b>לקדש </b>את השם דכתיב ויקרא כ״ב:ל״ב ונקדשתי בתוך בני ישראל זו המצוה אינה מן השלש שיהרג ואל יעבור כמו עבודת עכו"ם וגלוי עריות ושפיכות דמים דבאותן שלשה אפילו בצנעא דלא שייך בה קדושת השם יהרג ואל יעבור: אבל הכא מיירי בשאר המצות דקיי"ל יעבור ואל יהרג והני מילי בצנעא דליכא קדושת השם <i data-commentator="Haggahot Chadashot on Sefer Mitzvot Katan" data-order="1"></i> אבל בפרהסיא כגון בפני עשרה ישראל יהרג ואל יעבור: ואל ימסור אדם עצמו על מנת שיעשה לו נס כי המוסר עצמו על מנת שיעשה לו נס אין עושין לו נס: 
