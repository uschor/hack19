<b>ת"ר </b>הרי שהיה מתענה על החולה ונתרפא ועל הצרה ועברה ה"ז מתענה ומשלים פי' רבי' שלמה על החולה כדי שיתרפא ונתרפא קודם שהשלים תעניותיו שנדר או על צרה ועברה עכ"ל הרי פי' שאפי' נדר להתענות הרבה תעניות ונתרפא ה"ז משלים תעניותיו ואצ"ל שאם התחיל זה היום ונתרפא באמצע היום שמשלים אותו היום ופירשו רבותינו דה"ה אם מת החולה בעי לקיומי נדרו ויש לי ללמוד דה"ה כשפוסק אדם צדקה עבור החולה כדי שיתרפא ומת החולה שחייב לתת צדקה כמו שפסק. ת"ר ההולך ממקום שמתענין למקום שאין מתענין ה"ז מתענה ומשלים כל התעניות שקבלו בני עירו ממקום שאין מתענין למקום שמתענין הרי זה מתענה עמהם שכח ואכל ושתה אל יתראה בפניהם להודיע להם שאכל מפני המחלוקת ואל ינהג עידונים בעצמו: 