ע״ז וששאלתם אדם שנתארח ונישא אישה באותו מקום והיו קרובי האישה מתיראין ממנו ושואלין אותו תמיד יש לך אחים יש לך קרובים ואומר להם לאו חלה חלי גדול בצער גדול ונטה למיתה אמר יש לי אחים מה יהיה מן אשתו ענייה אחר מותו כך ראיני כיון שאמר בתוך חלייו בצער גדול יש לו אחים נאמן ויש לחוש לדבר זה כל ספק איסורא לחומרא באותו עת שאמר יש לי אחים ואמר לו באיזה מקום באי זה מדינה ומה שמם ומה שם אביהם ושם אמם ותמתין לאחר מותו עד שיעמידו הדבר על אמיתו ואם לא כתב גם לאישתו קודם שימות אסורה לינשא עד שיתברר הדבר.