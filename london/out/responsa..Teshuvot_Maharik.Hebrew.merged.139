<b>הנה </b>אמת כי באו לפני הח"ר משה חפץ מצד אחד והח"ר שמעיה מצד אחד על דבר הריב אשר ביניהם וז"ל שהח"ר משה חפץ הנ"ל היה תובע להח"ר הירץ כ"ה דוקא"ט מצד ירושת אביו שיתחייב לו להח"ר משה הנ"ל כמבואר בכתב ידו של אביו לפי דברי הח"ר משה הנ"ל וגם הח"ר שמעיה לא היה כופר בדבר אלא שהיה טוען פרוע והח"ר משה היה אומר שלא היה נפרע. וגם אמר שגם הערב הח"ר אליקים יצ"ו. מודה שאינו פורע. והח"ר שמעיה השיב לו שגם כי יודה שאינו מאמין לו דלאו כל כמיניה לחוב לו בהודאותו. ואני אמרתי אליהם שלפי עניות דעתי יכול הח"ר שמעיה לטעון שאביו פורעו כיון דאין ביד הח"ר משה הנ"ל כי אם כתב ידו של אביו שהרי פסק רב אלפסי וכן רבי משה מיימון בהוציא עליו כתב ידו שהוא חייב לו דנאמן לומר פרוע. ואף על גב שנחלק עליהם רבי יצחק וגם רבינו שמואל מכל מקום כיון דאיכא פלוגתא דרברבתא פשיט' דהמע"ה וגם פשיטא דנכסים בחזקת יורשים:<b>ועוד </b>שהרי הפוסקים האחרונים כגון רבי מאיר וכן רבינו אשר הסכימו לדברי רבי אלפס. וגם פסק בטור חושן משפט דאפילו בית דין טוענין ליורש שמא פרע אביו בכה"ג דהוציא עליו כתב ידו וכו' וכ"ש כשהוא טוען בעצמו וגם שבועה אין יכולין להטיל על היורש כלל כמו שפסק רבי מאיר ומביאה המרדכי בפח"ה וכן בפרק הניזקין. וכן פסק רב יודא בשם רבי יצחק בעל התוספות. וכן פסק גם בטור חושן משפט בהדיא ואפילו הוציא עליו כתב ידו וכו' שגם היורש יכול לטעון פרוע ואינו צריך שבועה וגם במה שטוען הח"ר משה שהערב מודה שלא נפרע נלע"ד דבר פשוט שאין הערב יכול לחוב להח"ר שמעיה הנ"ל כיון שחב לאחרים. והכי אמרינן בהדיא בפרק שני דכתובות דף יט גבי האומר שטר אמנה הוא זה אינו וכו'. ומוקי לה אביי כגון שחב לאחרים הרי לך דאף על גב דמודה שאין השטר כלום אפילו הכי באים הנושים בו וגובים החוב מדר' נתן כדאיתא התם. וכ"ש הכא דלא מהימן וזה פשוט אין צריך להאריך בזה ומכל מקום אם היורש יודע שאביו היה חייב על זה נאמר ויראת ואמר נמי בערכין פרק שום היתומים ערכין דף כב דאכלי דלא דידהו וכו' אמנם שורת הדין כתבתי לפי הנראה לע"ד למען העמיד האמת על אמיתו ושלום על ישראל נאום הצעיר: