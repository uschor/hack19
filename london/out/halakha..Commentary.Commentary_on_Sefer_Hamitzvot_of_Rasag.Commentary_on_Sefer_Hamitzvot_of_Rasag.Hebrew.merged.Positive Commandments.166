<b>אוכל. ומשקה. וזרוע במחוק.</b> מנה טומאת אוכלין. וטומאת משקין. כל אחת בפ"ע כדכתיבי בקרא. דכתיב מכל האוכל אשר יאכל אשר יבוא עליו מים יטמא. וכל משקה אשר ישתה בכל כלי יטמא. הרי שחילקן הכתוב וכתב דין אוכל בפ"ע ומשקה בפ"ע וגם חלוקים בדיניהם כמבואר בכמה דוכתי וברמב"ם פ"א מהלכות טומאת אוכלין עיי"ש. ואמנם מה שמנה טומאת זרעים. וכוונתו למה שכתוב בקרא וכי יותן מים על זרע ונפל מנבלתם עליו טמא הוא לכם. צ"ע לכאורה. דהרי היינו טומאת אוכלין שכבר מנה. איברא דבקרא גופא קשה למה חלקן הכתוב לשתים. וכבר עמד בזה הרמב"ן ז"ל בפי' על התורה פרשת שמיני ונדחק בזה טובא עיי"ש. ועכ"פ לענין מנין המצות הדבר קשה לכאורה ביותר ואמנם נראה דרבינו הגאון ז"ל לטעמי' אזיל דס"ל שאין לנו במנין המצות אלא לשון הכתוב בתורה. ומאחר שראינו שחלקן הכתוב לשתים. ס"ל דקרא קמא דכתיב מכל האוכל אשר יאכל בעיקר דין טומאת אוכלין מיירי. והכשר מים שנזכר בהך קרא אינו אלא דרך אגב. ועיקר דין הכשר לא נאמר אלא בהך קרא בתרא דוכי יותן מים על זרע וגו'. ועיקר הכתוב לא בא אלא ללמד דין הכשר. וייתור הקרא דלעיל אתי לדרשא כדדרשינן בסיפרא שם עיי"ש. ולזה חלקן רבינו הגאון לשתי מצות מיוחדות בפ"ע. טומאת אוכלין מצוה בפ"ע. והכשר מצוה בפ"ע. כמו שחלקן הכתוב. ולזה רמז במש"כ וזרוע במחוק. וכוונתו בזה ללישנא דמתניתין פ"א דמכשירין ומייתי לה בפ"ג דכריתות ט"ו ע"ב דתנן המוחק את הכרישה וכו' ומשקין היוצאין ממנו הרי הן בכי יותן. ואמרינן עלה התם אמר שמואל וכרישה עצמה הוכשרה. מ"ט בשעת פרישה ממנו הוכשר עיי"ש. וא"כ כוונתו במש"כ במחוק. היינו לומר כשהוכשר. ומשום דעיקר המצוה כאן היינו דיני ההכשר במים או שאר משקין. וגם הרמב"ם וסייעתו מנו מצות אלו אלא שמנאום במצוה אחת ע"פ דרכם בשורש שביעי. כמבואר בסה"מ עשין צ"ח עיי"ש. ואין זה דרך רבינו הגאון מטעם שנתבאר: 
