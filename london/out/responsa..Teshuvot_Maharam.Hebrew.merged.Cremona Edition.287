<b>אלוף </b>מסובל: בתורה ובמצות מסורבל. נאה ומקובל לעלמין לא יתחבל. האיש מאד קיים וקבל. כעץ שתול ושרשיו ישלח על יובל. ועץ חיים בתוך גנו על נהר ואובל: נאחז בסבך עץ הדעת: דעת תורה מכרעת: לעקור ולטעת. מ"ו ה"ר משה. שאלת על ראובן שמת והניח בנות ואלמנה. אחת מן הבנות השיא בחייו. ואחת עדיין פנויה. אם אלמנה כמו כן ניזונית מנכסי הבת נשואה. לא ידענא מה תיבעי ליה. אם מה שנתן לבת מחייו וזכתה כבר פסק ר"י דלא גביא לא מזונות ולא כתובה ממטלטלי דמתנה כמו שמשמע ריהטא דגמרא בפרק יש נוחלין בבא בתרא דף קלג ירושה דאורייתא אלמנתו ניזונית מנכסיו מתנת ש"מ לא כ"ש: וההיא דפ' נושאין דף צט יש מוכר אביו להגבות לאמו כתובה מוקי לה במתנת שכיב מרע. אבל במתנת בריא לא גביא כתובה ומזוני אף בזמן הזה דמטלטלי דיתמי לא משתעבדי לכתוב' ולמזוני מטעמא ומתקנתא דרבנן סבוראי: ואי מנכסים שהניח לאחר מותו. פשיטא דגובה מן הבנות כמו מן הבנים: 