חולין נט. ובדגים כל שיש לו סנפיר וקשקשת ר' יהודה אומר שני קשקשין וסנפיר אחד ואלו הן קשקשין הקבועין בו וסנפרים הפורח בהן. תנן התם כל שיש לו קשקשת יש לו סנפיר ויש שיש לו סנפיר ואין לו קשקשת.חולין סו: ת"ר אין לו עכשיו ועתיד לגדל אחר זמן כגון סולתנית עפיה מותר שיש לו עכשיו ועתיד להשירן בשעה שהוא עולה מן המים כגון אקונס ואפונס כספתיוס ואכספטי' ואטוניס מותר ע"ז לט. אמר אביי חמרא דימא שרי תורא דימא אסיר וסימניך טמא טהור וטהור טמא אמר רב אשי שפר נונא שרי קדש נונא אסיר וסימניך קודש לה'. איכא דאמר קבר נונא אסיר וסימניך קברי גוים. ר"ע איקלע לגנזק אייתו לקמיה ההוא מינא דהוה דמי לצלובחא חפוה בדיקולי חזא ביה צימחי ושרייה. אביי איקלע לטמריה אייתו לקמיה ההוא מינא דהוה דמי לחופאשי חאפיה במשיכלי חזא ביה צימחי ושרייה. רב אשי איקלע לההוא אתרא אייתו לקמיה ההוא מינא דהוה דמי לשפר נונא נקטיה בהדי יומא חזא ביה צימחי ושרייה. רבה בר רב הונא איקלע לאקרא דאגמא קריבו ליה צחנתא בליליא שמעיה לההוא גברא דקא קרי לחבריה באטי אמר מאי דקמא לא אכל למחר חזא ביה דבר טמא קרי על נפשיה לא יאנה לצדיק כל און. שם מ. אמר רב ברונא אמר רב קירבי דגים ועוברן אין ניקחין אלא מן המומחה. חולין סז: והילכתא קוקאני דכוארי אסירי מ"ט מינם ניים כוארא ועיילי באוסיה. מכות טז: אמר אביי אכל פוטיתא לוקה ארבע נמלה לוקה חמש צירעה לוקה שש אכל פוטיתא לוקה ארבע דכתיב בדגים ושקץ יהיו לכם מבשרם לא תאכלו וכתיב בשרצים אל תשקצו את נפשותיכם בכל השרץ השורץ ולא תטמאו בהם ונטעתם בם הוו להו אל תשקצו ולא תטמאו תרין וכתיב השרץ סתמא לא שנא דים ולא שנא דיבשה הני דויקרא וכתב במשנה תורה וכל אשר אין לו סנפיר וקשקשת לא תאכלו טמא הוא לכם. בכורות ז: דג טמא שבלע דג טהור מותר באכילה וטהור שבלע דג טמא אסור באכילה לפי שאין גידוליו. מכות טז: אכל נמלה דכתיב בה חמשה לאוין לוקה חמש דכתיב וכל השרץ השורץ על הארץ שקץ הוא לא יאכל ואומר כל הולך על גחון לא תאכלום כי שקץ הם וכתיב ולא תטמאו את נפשותיכם בכל השרץ הרמש על הארץ. אכל צירעה לוקה שש חמש דשרצים ואידך כל שרץ העוף טמא הוא לכם לא יאכלו. אמר רב יהודה ביניתא דבי כרבא אסירא משום שרץ השורץ על הארץ. ההוא דאכל ביניתא דבי כרבא נגדיה רב יהודה. ואלו שרצים דגבלין מן אוכלא או מן משקה הנהו לאו כשרצים דמו אלא כאוכל ומשקה דמו כגון בישרא וכוארי דאיתלעו שריאן. חולין סז: ואמר ליה רבינא לאימיה אבלע לי ואנא איכול דרמן אסירי דתניא ואת נבלתם תשקצו לרבות דרמן שבבהמה וכי קאמרינן שרצים דגבלים מן אוכלא ומן משקה לאו כשרצים דמו וכאוכל ומשקה דמו הני מילי היכא דלא פירש מן משקה ומן אוכלא אבל פירש השרץ השורץ על הארץ קרינא ביה ואיתסר ביה דכתיב כל לרבות. ומנלן דבמקום רביתיה שרי דתניא חולין סו: מנין לרבות שיחין ששוחה ושותה ואינו נמנע ת"ל תאכלו מכל אשר במים. שם סז. אמר רב הונא לא לישפי איניש שיכרא בצבאתא בליליא דילמא פריש מורנא לצבאתא והדר נפיל לכסא ולא חזי ליה ושתי ליה וקעבר משום שרץ השורץ על הארץ אי הכי כי לא שפי נמי ניחוש דילמא פירש לדפנא דחביתא והדר נפיל לחביתא והוה ליה שרץ השורץ על הארץ דחבית היינו רביתיה צבתא לאו היינו רביתיה א"ל רב חסדא לרב הונא תניא דמסייעא לך וכל השרץ השורץ על הארץ לרבות יבחושין שסיננן פרוחי.שס: תניא על הארץ לרבות הזיזין שבעדשים ואת היתושין שבכליסין ואת התולעים שבתמרים ושבגרוגרות. אמר שמואל קישות שהתליעה באביה אסורה משום שרץ השורץ על הארץ. שם נח. אמר רב פפא הני תמרי דכדא לבתר תריסר ירחי שתא שריין אבל בגו תריסר חיישינן דילמא מדיקלא אתלען ואסירן אלמא סבירא ליה דשמואל:סליקו להו הלכות דנים