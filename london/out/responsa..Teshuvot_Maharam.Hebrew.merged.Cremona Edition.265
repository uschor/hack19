<b>ואשר </b>שאלתעל ראובן ששכר בית משמעון שלא היה מקורה במקצתו. וראובן מפציר בשמעון לקרותו. ושמעון אומר תקרהו אתה. ותגבה לי משכירות העתיד לגבות. וראובן אמר לא נתחייבתי לך עדיין השכירות. ואם לא קנאי באחד מקנייני השכירות כגון בכסף בשטר ובחזקה שניהם יכולים לחזור בהם. ואם קנו זה מזה נ"ל דעל המשכיר לקרותו. דאף על גב דבעידנא דאוגריה לא היה מקורה לא אמרינן בית זה אני משכיר לך דכמו שהוא עכשיו קאמר. דאנן סהדי דדעתו של שוכר שיהא ראוי לדירה קאמר. וזה אינו ראוי לדירה. מפני רוחות ושלגים וגשמים. ומפני הגנבים שיעלו בפרצות. וכדתניא פ' השואל דף קא המשכיר בית לחבירו. המשכיר חייב בדלת ומנעול ובכל דבר מעשה אומן. ולפתוח לו חלונות ולחזק לי תקרה וכו'. וקא פסיק ותני אפילו היכא שלא היו אילו בשעה שהשכיר לו הבית חייב כיון דלא מיתדר ליה בעניין אחר: ושלום מאיר בר ברוך: 