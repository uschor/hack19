 
<b>לגמול </b>חסדים דכתיב שמות י״ח:כ׳ והודעת להם הדרך אשר ילכו בה וכן הוא אומר דברים כ״ח:ט׳ והלכת בדרכיו וזאת <i data-commentator="Haggahot Rabbeinu Peretz on Sefer Mitzvot Katan" data-order="1"></i> המצוה גדולה מצדקה כמו שאמרו חז"ל שהיא בגופו ובממונו וזהו לשמח חתן וכלה <i data-commentator="Haggahot Chadashot on Sefer Mitzvot Katan" data-order="1"></i> ומעבירין המת <i data-commentator="Haggahot Rabbeinu Peretz on Sefer Mitzvot Katan" data-order="2"></i> מלפני חתן וכלה וזה וזה לפני מלך ישראל: וגם לנחם אבלים: וזה וזה בכלל והלכת בדרכיו: כמו שנעשה הקב"ה <i data-commentator="Haggahot Chadashot on Sefer Mitzvot Katan" data-order="2"></i> שושבין לאדם הראשון ונחם יצחק אבינו: ולעשות לויה: ושעור לויה רב לתלמיד עד עיבורה של עיר: חבר לחבר עד תחום שבת תלמיד לרב עד פרסה וברבו שאינו מובהק אבל ברבו מובהק עד ג' פרסאות: ובא וראה כמה גדול כח של לויה: שהרי אחד הלוה ואחד המלוה <i data-commentator="Haggahot Chadashot on Sefer Mitzvot Katan" data-order="3"></i> אינם ניזוקי' כל היום שנאמ' שלום שלום לרחוק ולקרוב וגו': ובשביל לויה אמרה תורה הביאו עגלה ערופה שנאמר ידינו לא שפכה ודרשו רבותינו לא פטרנוהו בלא לויה. וגם ממעשה דספר שופטים א׳:כ״ד מאותו כנעני שהראה את מבוא העיר דכתיב ועשינו עמך חסד ואמת ודרשו רבותינו מה חסד עשו עמו שכל אנשי אותה עיר הרגו לפי חרב. ואת האיש ואת משפחתו שלחו. וילך האיש ויבן עיר <i data-commentator="Haggahot Chadashot on Sefer Mitzvot Katan" data-order="4"></i> ויקרא שמה לוז. תנא היא לוז שצובעין בה תכלת. היא לוז שבא סנחרב ולא בלבלה בא נבוכדנצר ולא החריבה. ואף מלאך המות אין לו רשות לעבור בה וזקנים שבה שדעתם קצה עליהם מוציאים אותם חוץ לעיר ומתים. והלא דברים ק"ו ומה הכנעני הזה שלא דבר בפיו ולא הלך ברגליו אלא <i data-commentator="Haggahot Chadashot on Sefer Mitzvot Katan" data-order="5"></i> רמז באצבעו: גרם הצלה לו ולבניו עד סוף כל הדורות. המדבר בפיו והמהלך ברגליו על אחת כמה וכמה: 
