 גרסינן בפרק מקום שנהגו דף נג: מקום שנהגו שלא להדליק אין מדליקין <i data-commentator="Korban Netanel" data-label="א" data-order="1"></i> ומדליקין בבתי כנסיות ובבתי מדרשות ובמבואות האפילים ועל גבי חולים. תנא בין שאמרו להדליק בין שאמרו שלא להדליק שניהם לא נתכוונו אלא לדבר אחד. פירוש להפריש מתשמיש המטה. האומר להדליק שאסור לשמש מטתו לאור הנר. והאומר שלא להדליק מפני שרואה אותה ומתאוה. ירושלמי הל' ד מקום שנהגו להדליק משובח ממקום שנהגו שלא להדליק. אמר רבי ירמיה תדע לך שהוא כן שהרי יוה"כ שחל להיות בשבת אפילו במקום שנהגו שלא להדליק מדליקין רבי בון ורבי סימון תרוייהו אמרין תדע לך שהוא כן שהרי אותו האיש צנוע הוא ואינו משמש לאור הנר. ויראה שיש לברך על הדלקת הנר כמו בשבת משום שלום בית: 
