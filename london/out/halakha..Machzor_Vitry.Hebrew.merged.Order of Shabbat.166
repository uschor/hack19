<big><strong>קסו.</strong></big><br><b>ברוך</b> אתה י"י אלהינו מלך העולם אשר בחר בנביאים טובים. ורצה בדבריהם הנאמרים באמת. ברוך אתה י"י הבוחר בתורה במשה עבדו ובישר' עמו ובנביאי האמת והצדק: ולאחריה מברך חמש: ברוך אתה י"י אלהינו מלך העולם צור כל העולמים צדיק בכל הדורות האל הנאמן האומר ועושה המדבר והמקיים שכל דבריו אמת וצדק: נאמן אתה י"י אלהינו חי וקיים לעולם ועד נאמן אתה הוא י"י אלהינו ונאמנים דברך ודבר אחד מדבריך אחור לא ישוב ריקם כי אל מלך נאמן אתה ברוך אחה י"י האל הנאמן בכל דבריו: רחם על ציון כי היא בית חיינו ולעלובת נפש תנקום נקם במהרה בימינו ברוך אתה י"י משמח ציון בבניה: שמחינו י"י אלהינו באליהו עבדך ובמלכות בית דוד משיחך במהרה יבא ויגל ליבנו ועל כסאו לא ישב זר ולא ינחלו עוד אחרים את כבודו כי בשם קדשך נשבעת לו שלא תכבה נרו לעולם ועד: ברוך אתה י"י מגן דוד <sup>א</sup><i class="footnote">גליון כת"י: ועשיתי לו  שם גדול כשם הגדולים אשר בארץ שמואל ב ז׳:ט׳. זה שחותמין מגן דוד. כמו מגן אברהם:</i>: על התורה ועל העבודה ועל הנביאים ועל יום המנוח הזה שנתתה לנו י"י אלהינו לקדושה ולמנוחה ולכבוד ולתפארת: על הכל י"י אלהינו אנו מודים לך ומברכים אותך יתברך שמך בפי כל חי תמיד לעולם ועד ברוך אתה י"י מקדש השבת: ואם הוא פסח או שבועות או שום חג יזכירנו. ולא יאמר לקדושה. אלא יאמר. לששון ולשמחה לכבוד ולתפארת. על הכל: ת'. ואחר שנפטר המפטיר מברך החזן כל העוסקין בצורכי ציבור וראשי הישיבות שבכל מקום אשר מהם תורה והוראה יוצאה לישר'. ותקנוהו הראשונים לחזק ולאמץ ידי הרבים ביראת אלהינו. כי בראותם שמחזיקים להם טובה מזרזין עצמן יותר ויותר. ת': וביום טוב שנהגו לומר תרגום של הפטרה או' המפטיר ג' פסוקים ואחר יאמר המתרגם רשויות: ואילו הן: