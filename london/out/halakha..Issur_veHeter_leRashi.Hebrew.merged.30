<b>סדר ערוך</b> שסדר רבינו שלמה. כשחל פסח להיות בשבת אומר ויכולו בורא פרי הגפן ואת יום המנוח הזה ויום חג המצות הזה וחותם מקדש השבת וישראל והזמנים ואחר כך אומר שהחיינו וכו׳ ונוטל ידיו ומברך על הירקות בורא פרי האדמה וטובל בחרוסת ואוכל ובוצע אחת מן המצות לשתים ונותן חציה בין שתי השלימות וחציה תחת המפה שיאכלנה בגמר הסעודה ומוזג כוס שני ואומר הא לחמא עניא וכל ההגדה וכשיגיע לומר מצה זו יגביהנה מתוך הכלי וכן המרור כשאומר מרור זה ואומר עד גאל ישראל ומברך ושותה בהסבה ונוטל ידיו ומברך על השלמה המוציא ועל הפרוסה על אכילת מצה ואוכל משתיהן ביחד ונותן לכל המסובין ז׳ א׳ ומברך על החזרת על אכילת מרור וטובל בחרוסת ונותן לכולם מכל אחת ואחת כזית וחוזר ובוצע מן השלישית ואוכל ממנה ומן המרור הנטבל בחרוסת יחד זכר למקדש כהלל שהיה כורך מצה ומרור בפסח ביחד משום שנאמר על מצות ומרורים יאכלוהו.