<big><strong>שפג.</strong></big><br><b>ביום</b> שביעי של ערבה מנהג לומ' זמירות של שבת: ועל הכל בקול רם: ומנהג להוציא כל ספרי תורה. ולא לקריית היום הוצרכו כולם. אלא דרך כבוד של מעלה הוא. וכן בשמחה תורה: ומתפללין כמו שמתפללין בחולו של מועד: אלא שאומרי' למוסף קדושה רבה. כבודו מלא. ממקומו הוא יפן. פעמים. אחד הוא אלהינו: אדיר אדירנו: ימלוך: לדור ודור: מפני חטאינו: והשיאנו: רצה. ומודים. שים שלום: הושענא: ומקיפין ז' פעמים. ואומ' פזמונים בעמידה לפני התיבה: ת'. ונהגו לומ' בקול רם ז' פעמים. י"י הוא האלהים. כעל מוצאי  כיפור. לפי שביום כיפור נחתם לחיים דיננו והיום נתקיים בחתימת החיים. ושכינה עולה למעלה בערבות. ועוד אומ' שמע ישר' וגו'. ברוך שם כבוד מלכותו לעולם ועד: ת': קריש כו': שלא תקנו לומ' אין כאלהינו אלא ביום שאין אומ' י"ח ברכות ובא אין כאלהינו להשלים הי"ח. כאשר פי' רב עמרם גאון בתחילת המחזור שלו: נ"ל. יקר: ואין אומ' אין כאלהינו: ואתרוג בשביעי אסור באכילה. אעפ"י שעברה מצותו. דהא איתקצאי לכולה שבעה. ואתקצאי נמי אף לבין השמשות. וכיון דאתקצאי לבין השמשות אתקצאי נמי לכולה יומא דשמיני. ושמיני ספק שביעי הוא. אבל בתשיעי ספק שמיני דברי הכל אכול בשמחה: