<b><sup>ט</sup><i class="footnote">שו"ת הרשב"א סי' תתמ"ד.</i> בשר </b>שנמלח ושהה כדי מליחה ונתנוהו קודם הדחה ברותחין בכלי שני לא ידענא מאי אדון בה משום דאמר בירושלמי פ' כירה הל' ה'. תמן אמרת כלי חרס בולע תבלין אינו מתבשל פי' משום דעיהו ככלי שני ואל תשיבני מה שמולגים תרנגולת בכלי שני דהיינו שהיד סולדות בו דהתם לא נמלחה ואם פלט הדם וחזר ובלע מאחר שלא נתבשלה חוזר ויוצא הדם ע"י מליחה או ע"י צליה אבל בשר זה שכבר נמלח ושהה כדי מליחה שוב אין מליחה וצליה מועלים להפליטה: 