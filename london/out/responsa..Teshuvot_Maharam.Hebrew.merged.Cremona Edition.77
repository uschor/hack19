תשובת אבי העזרי על נערה שנתארסה <b>נערה </b>שנתארסה לבחור אחד ולא ראתהו מעולם ולאחר אירוסין נודע שהוא עור. לפי דעתי אם לא ידעה מום זה שבבחור קידושי טעות הן. אע"פ שלא הקידושין בתנאי. דכי היכי דאמרינ' גבי דידיה עד שלא ארסתיך והיה מקחי מקח טעות הכא נמי איכא למימר גבי דודה דאדעת' דהכא לא נתקדש' לו וכל מקח טעות דשייך במקח וממכר שייך נמי בקידושין בין בדידיה בין בדידה דדוקא מומין שהיו בו וידעה אימא סברה וקבילה אפי' הכי איכא למ"ד שיכולה לומר סבורה הייתי שהייתי יכולה לקבל. אבל היכא דלא ידעה דליכא למימר סברה וקבילה ולא חלו הקידושין והא דאמר אשה בכל דהו ניחה לה דוקא הלך אצל רופא ירפאו או אצל חכם והתיר אבל כל זמן שלא נרפא כל היכא דאיכא קפידת מום לא חלו הקידושין. ועל כל זאת איני אומר להוציאה בלא גט. אבל לכל הפחות כופין. והא דפליגי רשב"ג ורבנן בפרק המדיר דף עז דוקא לאחר נישואין דאז אין שייך למימר סבורה הייתי לקבל אבל קודם נישואין סבורני דמוד' רשב"ג לרבנן. והא דפליגי ר' יוחנן ורב נחמן אפילו את"ל כרשב"ג דחייא בר רב סבירא ליה כוותיה דתנאי היו. אבל נולדו כופין. וא"כ הוי ליה רב נחמן יחיד במקום רבים בנולדו. וכ"פ בנולדו שלא ידעה מום זה קודם הנישואין גם לא נישאת דליכא למימר סברה וקבילה. ובירושלמי מוכיח כדבריי דגרסי' אמר רב יהודא בשם ר' מתני כשהיו בו. אבל נולדו כופין להוציא. הגירסא מהפכת בגמרא דידן ר' בא בשם רב כהנא בשם ר' יוחנן. אתא עובדא קומי ר' יוחנן בכופח פירוש שנוי במומין בבכורות בפר' ז' דף מה וכפו פירש כפו אותו להוציא. משמע שעשה מעשה כרשב"ג. ואתיא דרבנן כשהיו בו. ואתיא דרשב"ג בנולדו בו. פירוש כיון דמספקא לן בפי' דמתנית' אי בנולדו אי בהיו. <b>א</b> בשהיו בו עבדינן כרבנן. אבל בנולדו עבדינן כרשב"ג. ועל אותו אדם האסור להיות עם אשתו והאשה תובעת גט פשיטא שאסור לעגנה. 