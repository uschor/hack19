 
<b>לשלח </b>הקן דכתיב דברים כ״ב:ז׳ שלח תשלח את האם: שנינו בפרק שלוח הקן שמצות שלוח הקן אינו נוהג אלא כשאינו מזומן שנאמר כי יקרה דרך מקרה: ואווזים ותרנגולים ויונים שקננו בפרדס או יוני שובך הרי זה אינו מזומן: אבל אווזים ותרנגולים ויונים שקננו בבית ה"ז מזומן ואין חייב לשלח: עוד שנינו עוף טמא הרובץ על ביצי עוף טהור ועוף טהור הרובץ על ביצי עוף טמא פטור מלשלח שנאמר תקח לך <i data-commentator="Haggahot Rabbeinu Peretz on Sefer Mitzvot Katan" data-order="1"></i> דבר הראוי לך: וצפור משמע שטהורה: עוד אומר שם מה אפרוחים בני קיימא אף ביצים בני קיימא יצאו ביצים מוזרות שאם צפור רובץ עליהם שפטור מלשלח ומה ביצים הצריכים לאמם אף אפרוחים הצריכי' לאמם יצאו אפרוחי' מפריחי' שאינו חייב לשלח האם: שנינו התם היתה מעופפת עליהם ולא רובצת בזמן שהכנפים נוגעים בקן חייב לשלח ואם לאו פטור היתה ביצה אחת או אפרוח אחד חייב לשלח שנאמר קן צפור מכל מקום: שלחה וחזרה אפי' ד' וה' פעמים חייב לשלח שנאמר שלח תשלח אפילו מאה פעמים פרק השואל אמר רב אסור לזכות בביצים כל זמן שהאם רובצת עליהן שנא' שלח תשלח את האם והדר ואת הבנים תקח לך. אמרינן בסוף שלוח הקן עד כמה משלחה אמר רב יהודה כדי שתצא מתחת ידו לפיכך שלח את האם וחזר וצד אותה הרי זה מותר לא אסרה תורה אלא לצוד אותה והיא אינה יכולה לברוח בשביל הבנים שהיא מרחפת עליהם אבל אם הוציאה ממקומה וצדה הרי זה מותר. ובמה משלחה רב הונא אמר ברגליה שנא' משלחי רגל השור והחמור יש מפרשים שאוחזה ברגל ומשלחה ויש מפרשים שצריך שיהיה רגלה קיים: ורב יהודא אמר בגפה משום דרגלה היינו כנפיה ופסק רב אלפס כרב יהודה: המוצא קן בים חייב לשלוח שנאמר כה אמר ה' הנני נותן בים דרך וגו': 
