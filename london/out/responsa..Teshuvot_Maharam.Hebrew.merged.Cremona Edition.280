<b>וששאלתם </b>על האומר כתבו לי מאיזה טעם דנתוני ואני רוצה לילך לבית דין הגדול או לבית הוועד ולסתור הדין אם גובין ממנו בתוך כך או עד שיתברר הדבר אם לאו. ודאי אין ממתינין לו. וראייה מפרק חזקת הבתים בבא בתרא דף מא רב כהנא שקיל בידקא בארעא אזל אהדר גודא בארעיה דחבריה. אתא לקמא דרב יהודא אזל אייתי תרי סהדי חד אמר ב' אוצייא עייל. וחד אמר ג' אוצייא עייל. א"ל זיל שלים ב' מגו ג' א"ל כמאן כר' שמעון בן אלעזר והא מייתינא איגרתא ממערבא דאין הלכה כר' שמעון בן אלעזר פי' אלא כרבנן דפליגי עליה דאמרי בבת אחת דברי הכל נחלקה עדותם. א"ל לכי תיתי פי' אהדר מיד אלמא שאין ממתינן. 