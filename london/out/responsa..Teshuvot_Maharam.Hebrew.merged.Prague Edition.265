רסה. השיב ר' ראיתי את העשוקי' ודמעתם מצויי' ואין להם מנחם כי בא אלי הבחור הזה ר' שמואל ובידו אגרות מגדולי קוטון וכתוב בה אלמנה אחת תבעה לדין את ראובן מממון שהי' בידו משל בעלה כי לא נתקבלה מזונותיה וכתובתה ותגבה משם וראובן טוען כי כשהי' בעלה חולה מחליו שמת בו נתן הממון ללוי קרובו והוא מבקשו ממנו ע"כ הוא מעכבו וכתוב באגרת כי מתנת שכ"מ היתה וכראותי אמרתי לאשר אצלי השתא בירושה דאו' אשה גובה כתו' ממטלטלי מתקנת גאונים  שכ"מ לא כ"ש דכה"ג אמרי' גבי מזונות ביש נוחלין קל"ג ע"א ואף הוא הוציא כתב הר' יוסף ב"ר יצחק מתוך אפונדתו שכתוב בו רק אם נתן מתנת בריא בזה אמר ששוב לא תגבה כתו' ממטלטלי כדמשמע התם דדוקא מתנת שכ"מ. והר' יצחק בר' ברוך הודה במתנת שכ"מ דאינה מפקעת שעבוד כתו' ממטלטלי' אבל במתנת בריא שתפקע כתו'. לא הודה לו כי מדקדק מלשון רבי' יצחק שפי' לעיל שע"י שקתנו לכתוב בשטרות דלא כאסמכתא ודלא כטופסי דשטרי ע"י כך נעשו מטלטילי שיעבוד לגבות מיתמי כאלו שעבד להם מטללי אגב מקרקעי ולהכי אהני מה שאין כתוב בשטרות אגב שלא לטרוף מטלטלי מן הלקוחות והרי הן לענין לקוחות כמו בימי חכמי התלמוד שלא לטורפן מן הלקוחות והוי הלקוחות מאוחרי' כבע"ח מאוחר שקדם וגבה מה שגבה גבה כפר"ח במי שהי' נשוי צ' ע"א ואע"פ שפר"ח עוד פי' אחר  תפס לו רבי' פי' זה ומתוך פי' רבינו שמחה כיון שדימה אותו לבע"ח מאוחר מדקדק הרב דוקא דומי' דבע"ח מאוחר שקדם וגבה מה שגבה גבה במטלטלי כפר"ח מה שגבה גבה ולא מקבל מתנה. עיין בהתוספת, וזה אינו כי הלא יותר מפקעת מתנה דאו' שעבוד מירושה כדאשכחן ביש נוחלין גבי מזונות אלמנה שמקרקעות יתומים ניזונת וממקבלי מתנה דאו' משמע שאין ניזונת וכ"ש ממטלטלי' שאין להן שיעבוד כלל לפי התלמוד דל מגבי אפי' מיורשי' משום דלא סמוך בע"ח עליהו שאון נגבי' ממקבלי מתנה דאו' דעדיפא לאפקועי מירושה וא"כ ע"כ אם יאמר התלמוד במטלטלי בע"ח מאוחר שקדם וגבה מה שגבה גבה לאו לאפקועי' מתנה קאתי דודאי מטלטלי מה שנתן נתן אפי' לוה קודם לכן. וע"כ נ"ל כמו שבימי חכמי התלמוד מתנות מטלטלי דאו' מפקעת שיעבודו כמו מכר כל זמן שלא נתייחדו לאפותיקאות כן גם עכשיו כי לא מצינו ששינו הגאונים דין מטלטלי ממה שהיה בתחלה רק לענין לגבות מיתמי אבל לענין לגבות ממקבל מתנה דעדיף מיתמי להפקיע שעבוד כמו שמצינו ביש נוחלין לא אמרו.