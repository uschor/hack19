<b>סימן קנג </b>מהר"ש הורה ואמר שכך מצא בתשובות ישנות מי ששהה להתפלל מנחה בע"ש עד שענו הקהל ברכו ועדיין לא עברה זמן המנחה שאל יתפלל מנחה באותה בהכ"נ שבו הקהל והש"ץ מתפללין אחרי שהקהל קדשו היום לא יעשהו חול אצלם אלא ילך לחוץ אותו בהכ"נ ויתפלל מנחה של חול וכן הורו תלמידיו אחריו דודי מהר"א ז"ל ומהר"י ז"ל. ונלע"ד דצריך להתיישב ההיא דכתב מרדכי פ"ב דשבת אם שהה להתפלל מנחה וכבר ענה עם הקהל ברכו הואיל ועשהו קודש לא יעשהו חול אלא יתפלל ב' של שבת וי"ל דלא פליג דיפה דקדק בלשונו דכתב וכבר ענה עם הקהל ברכו דדוקא כה"ג דהוא עצמו עשהו קודש בעניית ברכו תו ל"ל תקנתא אבל אם לא ענה עמהם כגון שלא היה בבהכ"נ סמוך לברכו לא ימתין מלהתפלל עד לאחר ברכו בשביל עניית ברכו דכיון דשעה עוברת לתפלת מנחה כדפי' אין להקפיד אם לא יענה ברכו והכי איתא בהדיא בסמ"ק במצות תפילה. נלע"ד אין להקפיד אמאי דמתפלל תפלת חול אצל הצבור שכבר ענו ברכו וקדשו היום הואיל והתחיל בהיתר וכה"ג אשכחן טובא לחלק ודוקא בשלא ידע שלא יוכל לגמור קודם ברכו כגון שסבור שאחד מן הקהל יושיבו החזן מעט מ"מ אם היה יודע שלא יוכל לגמור א"כ התחיל באיסור כדאיתא בהגה"ה במרדכי: 
