תענית כו: תנו רבנן שחרית ומוסף ומנחה ונעילה כולן יש בהן נשיאות כפים דברי רבי מאיר רבי יהודה אומר שחרית ומוסף יש בהן נשיאות כפים מנחה ונעילה אין כהן נשיאות כפים רבי יוסי אומר נעילה יש בה נשיאות כפים מנחה אין בה נשיאות כפים. אמר רב יהודה אמר רב הלכה כרבי מאיר ורב הונא אמר מנהג כרבי מאיר ורבי יוחנן אמר נהגו העם כרבי מאיר מאן דאמר הלכה דרשינן לה בפירקי מאן דאמר מנהג מדרש לא דרשינן אבל אורויי מורינן מאן דאמר נהגו אורויי לא מורינן ואי עבוד לא מהדרינן להו ורב נחמן אמר הלכה כרבי יוסי והלכה כרבי יוסי דאמר פרסי בשחרית ובמוסף ובנעילה אבל במנחה לא מאי טעמא משום שכרות דשאר יומי דבכל מנחה איתיה הילכך גזר רבי יוסי דלא סלקין במנחה ביום הכפורים ואלא האידנא מאי טעמא פרסי כהני ידייהו במנחה דתעניתא כיון דבסמוך לשקיעת החמה כתפלת נעילה דמי ולא מיחלפא. דכולי עלמא מיהא שיכור אסור בנשיאות כפים מנהני מילי אמר רבי שמעון בן פזי אמר רבי יהושע בן לוי משום בר קפרא למה נסמכה פרשת כהן מברך לפרשת נזיר לומר לך מה נזיר אסור ביין אף כהן מברך אסור ביין. ושיעורא דשיכור כריתות יג: כמה רביעית חי בבת אחת אבל הפסיק בה או שנתן לתוכה מים כל שהו לא הוי שיכור והני מילי רביעית דהויא ביעתא ופלגא אבל טפי מרביעית אף על גב דנתן לתוכה מים אסור. זבחים יז: כהן ששתה יין ועלה ונשא כפיו פסל עבודתו. מגילה כד: כהן שיש בידיו מומין לא ישא את כפיו תנא בפניו ידיו ורגליו. אמר רבי יהושע בן לוי ידיו בוהקניות לא ישא את כפיו. תניא נמי הכי ידיו בוהקניות לא ישא את כפיו עקושות ועקומות לא ישא את כפיו. אמר רב אשי חיפני ובישני לא ישא את כפיו. תניא נמי הכי אין מורידין לפני התיבה לא אנשי חיפה ולא אנשי בית שאן ולא אנשי טבעונין מפני שקורין לאלפין עיינין ולעיינין אלפין. אמר רב הונא זבלגן לא ישא את כפיו והא ההוא דהוי בשיבבותיה דרב הונא דש בעירו הוה. תניא נמי הכי סומא באחת מעיניו לא ישא את כפיו ואם היה דש בעירו מותר. רבי יהודה אומר אף מי שהיו ידיו צבועות סטים לא ישא את כפיו מפני שהעם מסתכלין בו. תנא אם רוב אנשי העיר מלאכתן בכך מותר ר"ה כח: מנין לכהן שעלה לדוכן שלא יאמר הואיל ונתנו לי רשות לברך את ישראל אוסיף ברכה אחת משלי כגון ה' אלהי אבותיכם וגו' תלמוד לומר לא תוסיפו על הדבר והא הכא כיון דבריך ליה עברא ליה זמניה וקתני דעבר הכא במאי עסקינן בשלא סיים והתניא סיים בשסיים ברכה אחת והתניא בשסיים כל ברכותיו שאני הכא כיון דאילו מתרמי ליה ציבורא אחרינא הדר מברך כולי יומא זמניה הוא מהכא גמרינן דכהן פריס ידיה כמה זימני בכמה דוכתי ושפיר דמי. סוטה לח. אמר אביי נקטינן לשנים קורא כהנים לאחד אינו קורא שנאמר אמור להם לשנים ולא לאחד וכן הלכה. שם ע"ב א"ר יהושע בן לוי מנין שהקב"ה מתאוה לברכת כהנים שנאמר ושמו את שמי על בני ישראל ואני אברכם ואמר רבי יהושע בן לוי כל כהן המברך מתברך שנאמר ואברכה מברכיך. דא"ר יהושע בן לוי כל כהן שאינו עולה לדוכן עובר בשלשה עשה כה תברכו אמור להם ושמו את שמי. וא"ר יהושע בן לוי כל כהן שאינו עולה בעבודה שוב אינו עולה שנאמר וישא אהרן את ידיו אל העם מה להלן בעבודה אף כאן נמי בעבודה. סוטה לט. א"ר שמעון בן פזי כל כהן שלא נטל ידיו לא ישא שנאמר שאו ידיכם קדש וברכו את ה'. שאלו תלמידיו את רבי אלעזר בן שמוע במה הארכת ימים אמר להם מימי לא עשיתי קפנדריא בבית הכנסת ולא פסעתי על ראשי עם קודש ולא נשאתי כפי בלא ברכה מאי מברך אמר רבי זירא אמר רב חסדא ב"א ה' אלהינו מלך העולם אשר קדשנו בקדושתו של אהרן וצונו לברך את עמו ישראל באהבה כי עקר כרעיה למיחת מאי אומר יהי רצון מלפניך ה' אלהי שתהא ברכה זו שצויתנו לברך את עמך ישראל אל יהא בה מכשול ועון מעתה ועד עולם וכי מהדר אפיה מציבורא מאי אומר אדבריה רב חסדא לרבנא עוקבא ודרש רבונו של עולם עשינו מה שגזרת עלינו עשה עמנו מה שהבטחתנו השקיפה ממעון קדשך מן השמים וגו'. שם ע"ב אמר רב חסדא אין הכהנים רשאין לכוף קשרי אצבעותיהם עד שיחזירו פניהם מן הציבור. אמר רבי זירא אמר רב חסדא אין שליח ציבור רשאי לקרות כהנים עד שיכלה אמן מפי הציבור ואין הכהנים רשאין להתחיל בברכה עד שיכלה דיבור מפי הקורא ואין הציבור רשאין לענות אמן עד שיכלה ברכה מפי הכהנים ואין הכהנים רשאין להחזיר פניהם מן הציבור עד שיתחיל שליח ציבור בשים שלום. וא"ר זירא אמר רב חסדא אין הכהנים רשאין לעקור רגליהם ולילך עד שיגמור שליח ציבור שים שלום. ברכות לב: א"ר אלעזר כל כהן שהרג את הנפש לא ישא את כפיו שנאמר ידיכם דמים מלאו: סוטה מ. תנו רבנן אין הכהנים רשאין לעלות בסנדליהן לדוכן וזו אחת מתשע תקנות שהתקין רבן יוחנן בן זכאי:סליקו להו הלכות כהנים