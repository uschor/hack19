<b>סימן פב </b>ההיא דחדשים מלאים לכ"ד חדשים של תינוק דכתב במרדכי בשם מהר"ם דבעינן מלאים מצאתי אותה תשובת מהר"ם בתשובות מדוייקות של מהר"ם וכתב בתחילה וז"ל כבר עשוהו קמאי דקמאי רבותינו וקבעו בה מסמרות ויתד שלא תמוט דמניקה שמת בעלה דקי"ל דצריך להמתין כ"ד חודש חדשי הלבנה כסדרן א' מלא וא' חסר כו' אמת כתב בסוף התשובה אי לא מסתפינא מחבריי לחלוק על רבותינו נוחי נפש דעבדו בה עובדא הייתי אומר כד"ח מלאים בעינן להחמיר כו'. ואנו אדרבנן קמאי סמכין אפי' בשנה פשוטה נראה דכן המנהג כ"ש בשנה מעוברת דאין כאן מקום כלל להחמיר. נאם הקטן והצעיר שבישראל: 
