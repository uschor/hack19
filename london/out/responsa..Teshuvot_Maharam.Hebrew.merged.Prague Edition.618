תריח. מעשה בא לפני רבותינו במגנ"ץ שנמלחה ריאה של כבש עם כמה חתיכות של בשר והנה מצאו יותרת הכבד דבוק בריאה שלא ניטל הקרום שלה האסור משום חלב והיו רבותי' רוצים להתיר בס' שיש בחתיכות של בשר יותר מס' לבטל אותו קרום. ואני ברוך דנתי לפניהם ואמרתי שאין להתיר חדא שפסקו הגאוני' כל מקום שדבוק האיסור על ההיתר אמרי' חתיכה עצמה נעשית נבלה וא"כ צריך לשער כנגד כל הריאה ואפי' א"ת כשאר גאוני' כגון רבי' יקר שהי' אומר דלא  הענ"ג אלא דוקא בב"ח מ"מ כיון דקיי"ל מליח הוא כרותח דצלי א"כ י"ל מה רותח דצלי בעי קיפה אף מלוח נמי בעי קליפה ונמצא שכל החתיכות אסורות אם לא יעשה קליפה לכולן שהרי שמא כל אחת ואחת נגעה בה כי כן מנהג כשמולחין הרבה ביחד דרך להפך חתיכה על חתיכה ע"כ המחמיר תבא עליו ברה וכן הורה ר"ת ורבינו יואל וכן נהג חמיו רבינו אב"ן. בפ' גיד הנשה במרדכי האריך יותר ושם חזר רבי' ברוך ממה שכ' דנתי לפניהם כו' וסיים היכא דיש נגד האיסור ס' דאפי' קליפה לא בעי עיי"ש.