<b>בסוכה </b>כ"ז א' אמר רבי אליעזר י"ד סעודות חייב אדם לאכול בסוכה וחכמים אומרים אין לדבר קצבה, ומפרש טעמא דרבנן תשבו כעין תדורו מה דירה אי בעי אכיל אי בעי לא אכיל אף סוכה אי בעי אכיל אי בעי לא אכיל, ומעתה איני מבין למה לא נאמר מה דירה איבעי אכיל בדירתו אי בעי אכיל חוץ לדירתו בחצרו או בגגו אף סוכה כן, ורב חסדא ורבה בר רב הונא דגנו ארקתא דנהרא בשבתא דריגלא משום דשלוחי מצוה הוו ולא אמרו טעם זה לפי שהם לא היו רגילים לעשות כן כל ימות השנה שלא היו ישינים אלא בביתם אבל האדם הרגיל כל ימות השנה פעמים רבות לאכול חוץ לביתו גם בסוכה לא ינהוג אלא מנהג דירתו. 