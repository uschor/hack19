<b>ועל </b>מת שמונח בספינה אם כהן יכול לכנס בה. אם הספינה קטנה שהיא מתנדנדת כשדורסין בה אסור לכנס בה. דאי אפשר שלא יסיט הטומאה כדתנן במסכת זבין הזב והטהור וכו'. עד ישבו על הנסר ועל הספסל על הגשיש של מטה ועל האכלונס בזמן שהן מחגורין פי' מלשון חגר שמתמוטטים לכאן ולכאן כמו חגר עלה באילן שכחו רעה ובסולם המצרי בזמן שאינו קבוע במסמר על הכבש. ועל הקורה. ועל הדלת בזמן שאינה עשויה בטיט טמאין. ור יהודא מטהר. וקיימא לן כת"ק דאי אפשר שלא יסיט ולא כר' יהודא דלא חייש. וגבי מת אשכחנא כי האי גוונא דמטמא בהיסט. כדתנן פ' בתרא דאהלות דף לז ומייתי לה פ' המקבל בבא מציעא דף קה המהלך בבית הפרס על האבנים שהוא יכול להסיטן ועל האדם ועל הבהמה שכחן רע טמא. מפני שהוא מסיט עצם כשעורה. אבל אם הספינה גדולה שאינה רועדת כשדורכין אותה אז מותר לכנס בה ובלבד שלא יתקרב אצל המת בתוך ד' אמות כדאמר בסוטה פרק משוח מלחמה סוטה דף מד. מת תופס ד' אמות והכי תנן במסכת זבין הזב והטהור שישבו בספינה גדולה שאינה יכולה להמיט באדם וכו'. עד טהורים. להמיט באדם פי' שאינ' מתמוטטות לכאן ולכאן כשאדם נכנס בה: מאיר בר ברוך: 