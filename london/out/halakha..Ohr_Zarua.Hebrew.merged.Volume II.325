<b>אמר </b>רב חייא בר אשי אמר רב המדליק נר של חנוכה צריך לברך ורב ירמיה בר אבא דידיה אמר הרואה נ"ח דולק צריך לברך פירש"י העובר בשוק ורואה באחת מחצירות דולק. ומצאתי בשם רבינו יצחק בר' יהודה שאמר משום רבי' יעקב דלא הוזקקה ברכה זו אלא למי שלא הדליק בביתו עדיין או ליושב בספינה. מאי מברך א"ר יהודה יום ראשון מדליק מברך שלש אקבו"ץ להדליק נר של חנוכה ושעשה נסים לאבותינו ושהחיינו והרואה מברך שתים שעשה נסים ושהחיינו שאין עליו לברך להדליק נר דהא לא אדלקה איהו. מיכן ואילך מדליק מברך שתים והרואה מברך אחת מאי ממעט זמן ולימעט נס נס כל יומא איתיה. שהרי כל שמונה הדליקו מן הפך וזמן כולהו כחד יומא אריכא דמי. והרואה כשבירך כשיבוא לביתו להדליק לאח"כ מברך להדליק ותו לא שהרי כבר בירך כשראה: 