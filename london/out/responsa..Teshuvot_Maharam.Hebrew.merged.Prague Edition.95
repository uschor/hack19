צה. ששאלת על מי שרגיל להתענות בכל שנה תעניות שלפני ר"ה ושבין ר"ה ליוה"כ או מי שרגיל שלא לאכול בשר ולא לשתות יין מי"ז בתמוז עד ט' באב ורוצה לחזור בו מחמת שאינו בריא א"ל קרובי מורי ה"ר יודא כהן ז"ל שצריך ג' הדיוטות שיתיו לו וראייתו מפ' ב' דנדרים ט"ז ע"א דברים המותרים ואחרי' נהגו בהן איסור א"א רשאי להתירן בפניהם שנאמר לא יחל דברו וכן משמע בירושלמי פ' מקום שנהגו הלכה א' דהוי כמו נדר ונשאל לחכם ומתיר לו ואין פנאי להאריך. מאיר בר' ברוך זלה"ה.