כ״א וששאלתם אשה אלמנה שפסקה לבתה בשעת קידושיה או בשעת נישואיה חפצים או מטלטלים או זהובים ונכתבו בתוך כתובתה ואחר כן לא בקשה ליתן מה שפסקה לבתה רצתה תתן לא רצתה לא תתן לו כלום בב"ד וכן אשה אלמנה שפסקה ליתן לבנה בשעת נישואין חפצים או זהובים ולא רצתה ליתן אין נגבין ממנו בב"ד ואם היה אביו של נער או של נערה שפסק ליתן להם מה שפסק יתן מן הדין ומוציאין ממנו בדין ואם מת נוטלת הבת עישור נכסים בין האחים ותנשא בו.