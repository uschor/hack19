<b>סימן רלב כב </b> <br>שפל רוח וצעיר. מצוה זאת מצאתי בהלכות של ר' יהודאי הגאון <i data-commentator="Toafot Re'em" data-order="1"></i> ולא מצאתי עיקר אלא מששבחה התורה העניו דכתיב והאיש משה עניו מאד למדנו שמצוה להיות אדם עניו ושפל רוח. ואמרו חכמים נדרים נ"ה א' כל המשפיל עצמו הב"ה מגביהו שנאמר בל גיא ינשא וגו'. ותנן אבות ר' לויטס איש יבנה אומר מאד מאד הוי שפל רוח שתקות אנוש רמה וכתיב עקב ענוה יראת ה'. ואמרינן בשבת ירושלמי פ"א ה"ג מה שעשה חכמה עטרה לראשה עשתה ענוה עקב לסולייסה <i data-commentator="Toafot Re'em" data-order="2"></i> דכתיב עקב ענוה יראת ה' וכתיב ראשית חכמה יראת ה'. 