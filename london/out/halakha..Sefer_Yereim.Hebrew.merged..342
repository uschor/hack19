<b>סימן שמב שפא </b> <br>מעוך וכתות ונתוק לא תקריבו ובארצכם לא תעשו <i data-commentator="Toafot Re'em" data-order="1"></i>. הזהיר וצוה הב"ה שלא להקריב מעוך וכתות ושלא לעשות בזכרי אדם ובהמה חיה ועוף דכתיב בפ' אמור אל הכהנים כ"ב כ"ד ומעוך וכתות ונתוק וכרות לא תקריבו לה' ובארצכם לא תעשו. אהאי לא תקריבו מוקמינן בת"כ לזריקת הדם. ותניא אין לי אלא בהמה דבדבר הראוי להקרבה הכתוב מדבר חיה ועוף מניין ת"ל לא תעשו <i data-commentator="Toafot Re'em" data-order="2"></i> אין לי אלא תמימים בע"מ מניין ת"ל בארצכם אין לי אלא בארץ בחוץ לארץ מניין ת"ל לא תעשו בכ"מ שאתם שם. אע"פ שהיא מצוה שאינה תלויה בארץ הוצרך לרבות חו"ל דלא תמעטיה מארצכם מניין אף באדם ת"ל לבם פי' <i data-commentator="Toafot Re'em" data-order="3"></i> דכתיב בסוף הענין לא ירצו לכם ואמרינן בחגיגה י"ד ב' שאלו את בן זומא מהו לסרוסי כלבא אמר להם ובארצכם לא תעשו ובבכורות בפ' כל פסולי המוקדשין בכורות ל"ג ב' אמרינן אמר רחב"א אמר ר' יוחנן הכל מודים במסרס אחר מסרס שהוא חייב דכתיב ומעוך וכתות ונתוק וכרות אם על כרות חייב על נתוק לכש"כ אלא להביא נותק אחר כורת שחייב ואפי' לפסוק בסם אסור ולא מיתסר אלא בהנהו דמיפקדי אפריה ורביה דאמרינן ביבמות בשלהי הבא על יבמתו ס"ה ב' יהודית דביתהו דר' חייא הוי לה צער לידה אתת לקמיה דר' חייא אמרה לו איתתא מי מיפקדא אפריה ורביה אמר לה לא אזלא אישתי סמא דעקרתא אבל אי הות מיפקדא אע"פ שנפטרה מפריה ורביה דהא הוה לה יהודה וחזקיה וטוי ופזי אפי' הכי לא הות עבדא משום דכתיב ובארצכם לא תעשו ובהמות וחיות אע"ג דלאו בני מצוות פריה ורביה נינהו כיון דזכרים נינהו דומיא דאנשים שנצטוו יש לומר <i data-commentator="Toafot Re'em" data-order="4"></i> שגם עליהן הקפידה תורה. ע"א הכתוב לא דבר כלל אלא בזכרים דכתיב ונתוק וכרות ונקיבות לאו בני הכי נינהו ואיתתא אי הות מיפקדי הות מיתסרי אע"פ שקיימה פריה ורביה לאו משום עיקור אלא משום דכתיב בבקר זרע זרעך ולערב אל תנה ידיך ובמצווין דבר הכתוב והא דאמרינן במס' שבת בפ' שמונה שרצים ק"י א' לירקונא תרי בשיכרא ומעקר מסקינן התם קי"א א' באשה דלא מפקדא אכל אי הות מיפקדא אמרינן התם דאסיר משום ובארצכם לא תעשו ומשם ראיה דפירוש שפירשתי ביבמות פרק א' <i data-commentator="Toafot Re'em" data-order="5"></i> דאי הות מיפקדא משום איסור עיקור שבוש. ולר' יוחנן מוקמינן לה בזקנה ועקרה שמעינן מהתם אע"ג דאסרינן נותק אחר כורת לא אסר אלא בשיש כי"ב ראוי לבנים אבל זקנה ועקרה <i data-commentator="Toafot Re'em" data-order="6"></i> שאין כיוצא בהן ראוי לבנים שרי עיקור סם. ונראה הדבר שעיקור סם מדרבנן מדשרי <i data-commentator="Toafot Re'em" data-order="7"></i> בזקנה ועקרה אפי' למ"ד נשים נצטוו על פריה ורביה ובתורת כהנים תניא מניין שאף הנקבות בסירוס ת"ל כי משחתם בהם מום גם פי' <i data-commentator="Toafot Re'em" data-order="8"></i> שאף הנקבות פסולות במשמע לקרבן בסירוס שלא נאמר בזכרים משתעי קרא דכתיב ומעוך וכתות ת"ל כי משחתם בהם מום בם והאי קרא אאיסור הקרבה מיירי ואם נפרש לאיסור סירוס למ"ד נשים נצטוו מיירי ובסירוס ביד דלא הוו ממילא כגון סם שפירשנו מדרבנן <i data-commentator="Toafot Re'em" data-order="9"></i>. 