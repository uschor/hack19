הברסין והברדסין והדולמטקיון ומנעל הפינון לא ילבוש עד שיבדוק. רבי יוסי אומר הבאין ממדינת הים אין צריכין בדיקה מפני שחזקתן של קנבוס. מנעל של זהב אין בו משום כלאים ברסין וברדסין הן  גלופקרין שמכסין בהן את המטות אלא שאלו דקין ואלו עבין. דולמטקיון  מעפורת. מנעל הפינון עשוי כמין מנעל מפסולת הצמר. עד שיבדוק שמא פשתן מעורב בהן. ממדינת הים אין צריכים בדיקה ירושלמי הדא דתימא בראשונה שלא היה פשתן מצוי בכל מדינות אבל עתה שהפשתן מצוי בכל מקום צריך בדיקה. והאידנא הפשתן מצוי בכל מדינות  הילכך בגדים הנקחין מן העובד כוכבים  צריך להתיר תפירתן ולתופרן בקנבוס. מנעל של זרב לשון חימום כמו יזורבו נצמתו  מנעל העשוי לחמם הרגל ומגיעין עד הארכובה  ומתיפים בפנים בלבדים או בצמר אין חוששין שמא פשתן מעורב בהן.  אין אסור משום כלאים אלא טווי וארוג שנאמר לא תלבש שעטנז שוע וטווי ונוז. רבי שמעון אומר נלוז ומליז את אביו שבשמים עליו. לעיל סימן ג פירשתי דין שוע וטווי ונוז.  נלוז לשון עיקום כמו משלי ג אל יליזו מעיניך.  הלבדים אסורין מפני שהן שועין. טורפין צמר ופשתן יחדיו ועושין אותו כמין בגד בלא טויה ואריגה. ואסור מדרבנן דמדאורייתא בעינן שוע וטווי ונוז: 