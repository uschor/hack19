רלח. וששאלתם אם עובי החומה עולה לחשבון כמו אויר הבית והחצר נ"ל דאינו עולה לחשבון דאי סתרו לה אפסדוה ואפי' אם האחד חפץ בזה אין שומעין לו לחלוק בכה"ג וגדולה מזו תנן בחלוקת  פ' השותפין בבא בתרא ב' ע"א מקום שנהגו לבנות גויל גזית הכל כמנהג המדינה בגויל זה נותן ג' טפחים וזה נותן ג' טפחי' ואם יש כל כך מעט קרקע שאם יעשו כותלגויל לא ישאר כדי חלוקה לזה ולזה ונהגו בעיר לעשות גויל וקאמר אידך נעשה גזית ואז יהא דין חלוקה אין שומעין לו כ"ש לסתור כל הבנין ואפסדוה מכל וכל כדפ' פ"ק דב"מ ז' ע"ב גבי שנים אוחזין בטלית אי פלגו לה אפסדוה וכן הי' שנים רוכבי' ע"ג בהמה וכו' ח' ע"א שם ה"נ אין שומעין לו ואם כשלא תעלה לחשבון  יהא בו כדי חלוקה אז יחלקו לדמי דינא דגוד או איגוד. ועוד חוזרני לבאר מה שלא בארתי לעיל דאם יחלקו ויגיע  חלקו בצפון כאשר בנין הבית שם וסמך לרה"ר ולשני יגיע חלקו בחצר ויהיה פתחתו למבוי ולא לרה"ר נראה דודאי קורבא ורוחקא דרה"ר שזה פתוח לרה"ר וזה פתוח למבוי שע"י שיעלה לחבירו כספים לא יוכל לעשות שיהא גם לחבירו פתוח לרה"ר הא ודאי יעלו זה לזה בקרקע ולא בכספים כדאשכחן גבי חלוקת ארץ ישראל בפ' יש נוחלין בבא בתרא קכ"ב ע"א דק"ר יהושע בקרקע העולה בקורבא ורוחקא ואשכחן ברפ"ב דקידושין מ"ב ע"א דגמרי חלוקת אחים ושותפים מחלוקת א"י גבי  שבאו לחלוק בנכסי אביהם. אבל מה שהבית חשוב מן החצר לפי שיש בה חדרים ועליות ושאר בנינים נראה דבהא אפי'  יהושע מודה לר' אליעזר דבכספים יעלוה דע"י כספים שיוסף לו יבנה גם זה בחצר חדרי' ועליות כמו שיש בבית