וקי"ל כוותייהו   והני מילי דאייתרא אבל דאקשתא אסור   אמר רב  חלב טהור סותם חלב טמא אינו סותם ורב ששת אמר אחד זה ואחד זה סותם וקיימא לן כרב וחלב חיה דכותיה בבהמה אסיר אינו סותם דאע"ג דשרי באכילה הדוקי לא מיהדק אמר רב נחמן חלב העשוי ככובע אינו סותם   תרגומא רב נחמן חיטי דכרכשא ובטרפשא דליבא   תנא רבן שמעון בן גמליאל אומר בני מעים שניקבו וליחה סותמתן   כשרים ולית הלכתא כותיה:ניקבה המרה:  אמר ר' יצחק בר יוסף אמר רבי יוחנן  מרה שניקבה וכבד סותמתה כשרה:  אמר רב שימי בר חייא  מקיפין בבני מעים פי' כגון דאשתכח ניקבא בבני מעים ולא ידעינן אם קודם שחיטה  אינקיב אם אחר שחיטה אינקיב נקבינן השתא בההיא מעיא ניקבא אחרינא ומדמינן האי ניקבא להאי ניקבא אי דמי ד"ת מ"ז להאי לאחר שחיטה אינקיב וכשרה ואי לא דמי קודם שחיטה אינקיב וטרפה.הנהו בני מעים דאתו לקמיה דרבא אקפינהו ולא דמו אתא רב משרשיא בריה ממשמש בהו אקפינהו ואידמו אמר ליה אבוה מנא לך הא אמר ליה והא כמה ידי מישמשו בהני מקמי דליתו קמי מר אמר רבא חכים  בני בטרפות כר' יוחנן:ר' יוחנן ור' אלעזר דאמרי תרוייהו  מקיפין בריאה אמר רבא לא אמרן אלא באותה ערוגה אבל מערוגה לערוגה לא והלכתא אפי' מערוגה לערוגה מאי מערוגה לערוגה מריאה של בהמה זו לריאה של בהמה אחרת והני מילי מדקה לדקה ומגסה לגסה כגון צאן לצאן ושור לשור אבל מדקה לגסה ומגסה לדקה לא אביי ורבא דאמרי תרויהו כ"ה בגמ'   רבה ורבא דאמרי תרוייהו  מקיפין בקנה אמר רב פפא לא אמרן אלא באותה חוליא אבל  מחוליא לחוליא לא והילכתא אפילו מחוליא לחוליא ומבר חוליא לבר חוליא אבל לא מחוליא לבר חוליא ולא מבר חוליא לחוליא אמר רב זעירי  חלחולת שניקבה כשרה הואיל וירכים מעמידין אותה  וכמה אמר רבי אילעא אמר ר' יוחנן מקום הדבק ברובו שלא במקום הדבק במשהו ורב נחמן   אמר מקום הדבק אפי' ניטל כולו כשר והוא שנשתייר בו כדי תפיסה וכמה אמר אביי כמלא  בטדא בתורא איכא מאן דפריש  ארבע אצבעות והילכתא כרב נחמן: הכרס הפנימית שניקבה או שנקרע רוב החיצונה:אי זו היא הכרס הפנימית אמר רבה בר רב הונא  מפרעתא מאי מפרעתא היכא דפרעי טבחי במערבא אמרי משמיה דר' יוסי ברבי חנינא כל הכרס כולו כרס הפנימית ואי זו היא כרס החיצונה בשר החופה את רוב הכרס איכא מאן דאמר הלכה כרבה בר רב הונא   ואיכא מאן דאמר הלכה כר' יוסי בר חנינא:ר' יהודה אומר בגדולה טפח ובקטנה רובה.א"ר בנימין בר יפת אמר ר' אלעזר לא גדולה גדולה ממש ולא קטנה קטנה ממש אלא כל שנקרע בה טפח ולא הוי רובה זו היא ששנינו בגדולה טפח  כל 