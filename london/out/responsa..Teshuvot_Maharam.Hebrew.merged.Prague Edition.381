שפא. כי מורה להו רב לתלמידיו מורה להו כר"מ דאמר המבשל בשבת בשוגג יאכל וכו' חולין ט"ו ע"א מכאן קשה לפרש"י במס' ביצה באין צדין ביצה כ"ד ע"ב גוי שהביא דורון לישראל ביו"ט ראשון אם במינו מחובר לקרקע אסור ולערב בכדי שיעשו ופי' הטעם שלא יהנה ממלאכת יו"ט ומאותו טעם פסק לשם דלערב מותר הדורון בכדי שיעשו ממ"נ אם היום חול ולמחר קודש מותר בילה ואם היום קודש ולמחר חול מותר בליל שני בכדי שיעשו אבל ר"ת חולק ופסק דאפי' ביום שני אסור והטעם אינו משום מוקצה כפי' רש"י אלא משום שלא יאמר לגוי לתולשם ביו"ט לפיכך גוי שהביא דורון לישראל ביו"ט אם יש במינו במחובר אסור עד מוצאי יו"ט ובכדי שיעשו וכן עמא דבר.