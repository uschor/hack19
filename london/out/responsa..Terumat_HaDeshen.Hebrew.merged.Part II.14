<b>סימן יד </b>ובשם גרשום שכתב גרשון נראה דאם היה ידוע ששמו גרשום וכתב גרשון לא הוי גט כלל ולא דמי כלל ליצחק חקי"ן כי גרשום וגרשון שני שמות הן אבל חקי"ן הכינויי ליצחק אבל גרשון אין שייך כלל לעשות אותו כינויי לגרשם כיון דהאי שם כתוב והאי נמי שם כתוב כי גרשון בן לוי נכתב בכל התורה כולה גרשון וגרשם בן משה גרשם. אמנם נכתב לי מנורנבור"ג שאותה אשה עדיין לא נשאת א"כ ודאי לכתחלה לא תנשא אפילו לא אפשר אא"כ ע"י עדות ששמו גרשון אבל אם תתברר ששמו גרשם היה נראה אפילו אם נשאת תצא וכל הדרכים האלו בה דבשינה שמו ושמה אפילו חכמים מודו וכן כתב הרמב"ם דאינו גט כלל. ומה שחלקת משום דמאי הוה לה למיעבד עתה בזמנינו הלא ידעת דפסק רב אלפס וכן מייתי אשירי דמסקנא דלא אמר מאי ה"ל למעבד אפילו נשאת ע"פ שנים עדים דאנוסה גמורה היא וכל הדרכים האלו בה: 
