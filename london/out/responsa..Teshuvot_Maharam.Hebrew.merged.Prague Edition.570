תקע.  מעשה בא לפני ר"ת באשה אחת יבמה שמת בעלה ולא ידעה שהי' לה יבם והלכה ונתקדשה לשוק ולא היה יודע המקדש שהיתה זקוקה ליבם ובעודה ארוסה נודע ולא נשאה המקדש ושאל את ר"ת אי קנסי'  או לא והשיב כי לא מצינו קנס בשומרת יבם שנשאת לשוק אא"כ ניסת ונמצאו הצרות עריות ואילונית. ולעיל יבמות צ"ב ע"ב הכי פירושו אתגורי אתגר וכי בשביל זאת היבמה שחטאה שקדשה את עצמה ואסרה א"ע על הכהן תהא נשכרת שנכוף הכהן לחלוץ כדי להתירה אלא ודאי אם היה יבמה כהן לא נכוף הכהן לחלוץ אלא מבקשין ממנו כמו שמצינו ס"פ ב"ש יבמות קי"א ע"ב יש שכופי' לחלוץ ויש שמבקשי' ממנו ה"נ מבקשי' ממנו לחלוץ אם ירצה וחאז לא קרי' לשני חוטא נשכר שבעבור חטאו אין נשכר כלל דבלא חטאו נמי היה כונסה בכך הואיל וזה רצה לחלוץ ואם לא ירצה לא יחלוץ והשני לא יכנוס.