<b>נשאל </b>לפני רבינו י"בא אם אפוטרופא של יתומים נאמן להעיד להם אם יודע להם עדות. והשיב אין לך אלא מה שמנו חכמים בסנהדרין וזה אינו נוגע בעדות דאינו אלא שליח בעלמא. ואמרינן בקדושין שליח נעשה עד. ובחזקת הבתים דף מו אמר אריס מעיד. והוא דלית ליה פירא בארעא. וכן ערב מעיד ללוה. והוא דאית ליה ארעא אחריתי כיון דאינו נוגע בעדות. וההוא אפוטרופא דזבן תורא ליתמי דפרק המפקיד בבא מציעא דף מב דמשמע שמשלם שאני התם דפשע. ואפוטרופא דמשבעינן ליה בפ' הניזקין גיטין דף נב היינו כשנושא ונותן בנכסי יתומים וחשדינן ליה שלא שלח יד בנכסי יתומים. אבל זה לא מינוהו אלא לטעון מה נוגע בעדות הוא. ואפי' כשמנוהו בית דין אין היתומים משלמין היכא דטעו כדמוכח בכתובות דהלכה כחכמים דשום היתומים שפחתו שתות מכרן בטל. הלכך אפוטרופא יכול להעיד 