לעולם יעסוק אדם בתורה אפילו שלא לשמה דאילו לקנטר רשע גמו' הוא והכי איתא בת"כ אם בחקותי תלכו כל העוסק בתורה שלא לשמה ראוי לו שלא בא לעולם שכל העוסק מאהבה יושב בצל שכינה ונהנה מזיו הכבוד אם אדם מתוכח עם החכם אל יהא לו צער אם ינצח אותו שיתחכם יותר שאם הוא נוצח החכם לא הרויח אבל אם החכם נוצחו הרי יודע מה שלא ידע תחלה אמר רב אדא בר אהבה ושבתם וראיתם בין צדי' לרשע בין עובד אלהים לצורך אלהים לאשר לא עבדו לצורך אלהים שלא יעשה אדם דברי תורה קרדום להשתמש בהם ולא עטרה להתעטר בהם: