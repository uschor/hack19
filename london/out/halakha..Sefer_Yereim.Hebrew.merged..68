<b>סימן סח קלא </b> <br>עוף טמא. הזהיר הכתוב עליו  בפרשת שמיני ובמשנה תורה דכתיב ואת אלה תשקצו מן העוף לא יאכלו כי שקץ הם את הנשר ואת הפרס ואת העזניה, וכ"ד <i data-commentator="Toafot Re'em" data-order="1"></i> טמאים הוזכרו בפרשה. ותנן באלו טריפות נ"ט א' כל עוף הדורס טמא וטעמא דקים להו לרבנן שכל הדורס מין נשר הוא,  שאסרתו התורה בהדיא דכתיב ואת הנשר ואת הפרס. ואעפ"י שאין לו שאר סמני נשר אמרינן נשתנו עליו סימני בראשית, ודורס נקרא <i data-commentator="Toafot Re'em" data-order="2"></i> שאוכל דבר בעודו חי ואינו ממיתו קודם שיאכלנו וראיה לדבר דאמרינן בב"ק ט"ז ב' ארי שדרס <i data-commentator="Toafot Re'em" data-order="3"></i> ברשות משונה הוא ואינו משלם אלא חצי נזק. ומקשינן ארי מחנק ללבאותיו אלמא מחנק לא מיקרי דורס. ואי לא ידעינן אי דריס אי לא דריס ומשכחינן ליה ג' סימני טהרה אצבע יתרה וזפק וקורקבנו נקלף טהור <i data-commentator="Toafot Re'em" data-order="4"></i> מחזקינן ליה בחזקת שאינו דורס עד דחזינן ליה דדריס, דקים להו לרבנן כל מי שיש לו אלו סימני טהרה אינו דורס, ואמר אמימר ס"ב א' הלכתא עוף הבא בסימן אחד טהור והוא <i data-commentator="Toafot Re'em" data-order="5"></i> דלא דריס. ואמר רב נחמן היה בקי בהן ובשמותיהן <i data-commentator="Toafot Re'em" data-order="6"></i> עוף הבא בסימן אחד טמא בשני סימנין טהור והוא שיכיר עורב, וכל מין עורב, ואנן השתא לא בקיאינן בהן ובשמותיהן. היכא <i data-commentator="Toafot Re'em" data-order="7"></i> דלית ליה ג' סימני טהרה אזלינן בתר מסורת, דאמר ר' יצחק ס"ג ב' עוף טהור נאכל במסורת, וביצת עוף טמא אע"ג דאיכא למימר פירשא בעלמא הוא אסור דאמר חזקיה ס"ד ב' מנין לביצת טמאה שהיא אסורה מן התורה דכתיב ואת בת היענה, ובי בת יש ליענה. אלא מכאן לביצת טמאה שהיא אסורה. ובג' <i data-commentator="Toafot Re'em" data-order="8"></i> מקומות למדנו איסור היוצא מן הטמא בבכורות ו' ב' ובחולין ק"כ א' אלה הטמאים לאסור צירן ורוטבן וקיפה שלהן. ובביצת טמאה הכא ואת בת היענה וכולהו צריכה, דאי כתב רחמנא הטמאים לא ילפי' מינייהו שאר איסורין דמה לשרצים שבן איסורין בכל שהן ואי כתב רחמנא ביצים טמאה לא יליף חלב טמא מיניה כדאמרינן בבכורות דלא יליף מהטמאים הואיל ובבהמה טהורה חדוש הוא והתם מפרש חידושיה. ואפילו למאן דלית ליה דם נעכר ונעשה חלב, דלא אשכחן דבר הבא מן החי דשרי. ושרצים הוצרכו לגופייהו לומר שאסורים בכל שהן כדאמרי' בהעור והרוטב. ואי כתב רחמנא חלב לא ילפי ביצה טמאה מיניה דאמר פירשא בעלמא היא: והיכא דאיכא ביצים ולא ידעינן אי מעוף טמא אי מעוף טהור אתו אסירי עד שיאמר מוכרן של עוף פלוני טהור הן דתניא ס"ג ב' לוקחין ביצים מן <i data-commentator="Toafot Re'em" data-order="9"></i> הגוים ואינם חוששין לא משום נבילות ולא משום טריפות ומקשינן באלו טריפות שם וליחוש דלמא דעוף טמא נינהו, אמר אבוה דשמואל באומר של עוף פלוני טהור <i data-commentator="Toafot Re'em" data-order="10"></i> הם ודוקא של עוף פלוני טהור, אבל של עוף טהור סתם דמצי לאישתמוטי אסיר. ותניא ס"ד א' אלו הן סימני ביצים: כל שכודרת ועגולגלות ראשה אחד כד וראשה אחד חד טהור, שני ראשיה כדין ושני ראשיה הדין טמאה. חלמון מבחוץ וחלבון מבפנים <i data-commentator="Toafot Re'em" data-order="11"></i> טהורה, חלבון וחלמון מעורבין זה בזה בידוע שהוא ביצת השרץ. ומסקינן פירושה הכי כל היכא דשני ראשיה כדין או חדין או חלבון מבפנים וחלמון מבחוץ או מעורבין זה בזה טמאה ראשה אחד כד וראשה אחד חד וחלבון מבחוץ וחלמון מבפנים אי אמרינן <i data-commentator="Toafot Re'em" data-order="12"></i> של עוף פלוני טהור הם סמיך עליהם בסתמא לא תסמוך עליה דסמנין לאו דאורייתא, ואיכא דעורבא דרמי לדיונה. ושמעינן מדקאמר ואיכא דעורבא דדמי לדיונה ולא הזכיר עופות אחרות אלמא לא חיישינן לעופות אחרים אלא <i data-commentator="Toafot Re'em" data-order="13"></i> בביצים קטנים של יונה דאיכא למימר דעורבא נינהו. אבל ביצים אחרים שהם גדולים וליכא לספוקינהו בדעורבא וראשח אחד כד וראשה האחד חד וחלבון מבחוץ וחלבון מבפנים אפילו לא אמר מוכרן של עוף פלוני טהור הם שרו. וירא שמים יתן לב במקום ששני ראשיה כדין או הדין, ואין הפרש כלל. ואינו <i data-commentator="Toafot Re'em" data-order="14"></i> יודע אי מטהור או מטמא לא יאכל שסימן טומאה הוא: 