<big><strong>תפה.</strong></big><br><b>אלהים</b> ה' האל נואל. יקשיב וישמע תפילת שואל. לרוממך בקהל גם יואל. וראה בנים לבניך שלום על ישראל: רם ומתנשא יושב על כסא. גוזר ומקים אומר ועושה. עוטה אור בהוד מתכסה. באברתו יסך לך ותחת כנפיו תחסה: בניין עולם בית תבנה. ורעה אליך לא יאונה. חכמה ומדע תבין. למען תשכיל בכל אשר תפנה: יברכך ה' מעוז ומקוה. מקורך ברוך והיית כגן רוה. יהי ביתך שלום והיכלך נוה. והלוית גוים רבים ואתה לא תלוה: צור ילדך ישמח בשמחתך. חיים וכבוד תמצא וכל תאוותיך. ימלא ה' כל משאלותיך. אשתך כגפן פורייה בירכתי ביתיך: עטרת תפארת וצניף מלוכה. מאת ה' תשא ברכה. לקח טוב תוסיף תורה והלכה. שמורה בכל וערוכה: אם תחנה עליך מחנה ובולשת. ושואת רשעים לבא מתרגשת. אליך לא תקרב לגשת. שנאיך הם ילבשו בשת: בבקר את זרעך זרע. ולערב אל תנח ותגרע. אל קדוש ישראל שעה והכרע. ה' ישמרך מכל רע: ישישו וישמחו בך ישר' כולם. <b>י</b>חד כבודך בסודם ובקהלתם. בגורל צדיק תהיה ובחבלם. ה' ישמור צאתך ובואך מעתה ועד עולם: עמוקות מני חשך מגלה. וארץ על בלימה תולה. יקרא לך חכם מופלא. יתן לך כלבבך וכל עצתך ימלא: שן סלע תשכון ומרומים. יבלו ימיך בטוב ושנותיך בנעימים. תוציא פרח בנים מחוכמים. תראה זרע ותאריך ימים: האל נורא יהי עליך סתרה. חזק ואמץ והגית במשנה ובמקרא. לדעת מוסר סוד התורה. משמועה רעה לא תירא. חלקך בחיים וטוב יהי חבלך. עושר וכבוד מנת גורלך. אתה שלום ושלווה אוהלך. אורך ימים ושנות חיים יוסיפו לך: שמח בחור בילדותך. ויטיבו לבך בימי בחורותיך. ראה חיים עם אשת כלולותיך. ישמך אביך ואמך ותגל יולדתך: יפוצו מעיינותיך חוצה. להבין דעת משל ומליצה. רוח חכמה והשכל ועיצה. יראת ה' ודעת אלהים תמצא: בלכתך לא ימעדו אשוריך. בזה ולבא אשריך. מברכיך ברוך וארור ארריך. יהי מקורך ברוך ושמח באשת נעוריך: מצא חן ושכל טוב עד זקנה ושיבה. כח אונים ועוצמה נשגבה. יהי זרעך כצומחי רבבה. ופרצת ימה וקדמה וצפונה ונגבה: אתה שלום והלוייה נאוה. שלות עולם ופתח תקוה. וביניכם יטע חדוה ואחוה. ויברך אתכם כאדם וחוה: עזה אהבתכם בעבות אסורה. יכוננה האל שלימה ולא חסירה. לעד עולם מכם לא סרה. ויברך אתכם כאברהם ושרה: יתירה חיבתך תשוקה וחשוקה. עם הכלה חסודה מעוזקה. מאת ה' תהיה חזקה. ויברך אתכם כיצחק ורבקה: יתן ה' את האשה קרואה. קנוייה לך ביתך באה. כניסת חופה ואליך נשואה. כאמהות רחל ולאה: