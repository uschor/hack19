<b>ומה </b>שכתבת בבעייתי נר של שבת שרבינו שמשון כתב דהדלקת נר הוא קבלת שבת היינו משום דסלקא אדעתיה הדלקת נר בשבת חובה, ואין מברכין עליה אבל אותם שמברכין שמא הברכה קבלת שבת הוי מידי דהוי אההיא דתפלת השחר כ"ז ב' דרב צלי של שבת בע"ש אמר ליה ר' ירמיה מי בדלת פירש רש"י ממלאכה אמר ליה אין בדילנא. <b>ועל </b>כף חולבת שאינה בת יומא שתחבוה בקדירה של בשר דהשתא התבשיל מותר מטעם נותן טעם לפגם אבל על הכף אם חזרו ותחבוהו מי בעי ס' או לא דבשלמא בשל חלב פשיטא דבעי ס' להתירו כשהיא בת יומא אלא בשל בשר מאחר שנאסרה הכף מי בעינא ס' או לא או שמא לא נאסרה הכף אלא לכתחלה כמו שהיתה מעיקרא משום נותן טעם לפגם דאסור לכתחלה, ואגב אורחא אלמד לכל הפחות קשיא אחת שקשה לי פ"ק דבבא קמא, חומר באש מבשור שבשור אינו מועד מתחלתו, ואם פלגי נזקא קנסא קשה אדרבה חומר בשור טפי דאיש מדינא חייב ושור אחמירו עליה בפלגי נזקא, משה בן הר"ר ברוך יש"ב. 