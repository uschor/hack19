מכות כב: כיצד מלקין אותו כופה שתי ידיו על העמוד הילך והילך וחזן הכנסת אוחז בבגדיו אם נקרעו נקרעו ואם נפרמו נפרמו עד שמגלה את לבו והאבן נתונה מאחריו וחזן הכנסת עומד עליה ורצועה של עגל בידו כפולה אחת לשתים ושתים לארבע שתי רצועות עולות ויורדות בה ידה טפח ורחבה טפח ומגעת לפי כריסו ומלקה אותו שליש מלפניו ושתי ידות מאחריו ואין מלקין אותו לא עומד ולא יושב אלא מוטה שנאמר והפילו השופט שם כג. אמר רב ששת משום ר' אלעזר בן עזריה מנין לרצועה שהיא של עגל שנאמר ארבעים יכנו לא יוסיף וסמיך ליה לא תחסם שור בדישו. שתי רצועות עולות ויורדות בה. תנא של חמור כדדרש ההיא גלילאה עליה דרב חסדא ידע שור קונהו וחמור אבוס בעליו אמר הקב"ה יבא מי שמכיר אבוס בעליו ויפרע ממי שאין מכיר אבוס בעליו. המכה מכה באחת ידו בכל כחו והקורא קורא אם לא תשמר לעשות וגו' והפלה ה' את מכותך וגו' וחוזר לתחילת המקרא מת תחת ידו פטור הוסיף לו רצועה אחת ומת הרי זה גולה על ידו נתקלקל בין ברעי בין במים פטור רבי יהודה אומר האיש בריעי והאשה במים והתניא ר' יהודה אומר אחד האיש ואחד האשה ברעי אמר רב נחמן בר יצחק שניהם שוין בריעי. ת"ר אין מעמידין בחזנין אלא חסירי כח ויתירי מדע ר"י אומר יתירי כח וחסירי מדע אמר רבא כוותיה דר"י מסתברא דכתיב לא יוסיף פן יוסיף אי אמרת בשלמא חסירי מדע היינו דצריך לזהוריה אלא אי אמרת יתירי מדע מאי צריך לזהוריה ורבנן אין מזרזין אלא למזורזין תנא כשהוא מגביה מגביה בשתי ידיו כי היכי דמידלי טפי כשהוא מכה מכה באחת ידו כי היכי דתיתי מרוזיא. והקורא קורא וכו'. ת"ר הגדול שבדיינין קורא והשני מונה והשלישי אומר הכהו בזמן שהמכה מרובה מאריך בזמן שהמכה מועטת מקצר והאנן תנן חוזר לתחילת המקרא מצוה לצמצם ואם לא צמצם חוזר לתחילת המקרא. יבמות סד: הילכתא כרבי במלקיות דתנן רבי אימר מי שלקה ושנה בבית דין מכניסין אותו לכיפה ומאכילין אותו שעורין עד שכריסו נבקעת. מכות כג. כל חייבי כריתות שלקו נפטרו מידי כריתן שנאמר ונקלה אחיך לעיניך כיון שלקה הרי הוא אחיך דברי רבי חנניה בן גמליאל ואמר רבי חנניה בן גמליאל מה העובר עבירה אחת נפשו ניטלת ממנו העושה מצוה אחת על אחת כמה וכמה שתנתן לו נפשו ר"ש אומר ממקומו הוא למד ונכרתו הנפשות העושות מקרב עמם ואומר אשר יעשה אותם האדם וחי בהם הא כל היושב ואינו עובר עבירה נותנין לו שכר כעושה מצוה. ר"ש ברבי אומר רק חזק לבלתי אכול הדם ומה אם הדם שנפשו של אדם חתה ממנו הפורש ממנו מקבל שכר גזל ועריות שנפשו של אדם מתאוה להן ומחמדתן הפורש מהם עאכ"ו שיזכה לו ולדורותיו עד סוף כל הדורות. שם ע"ב אמר רב אדא בר אהבה אמר רב הלכה כרבי חנניה בן גמליאל. אמר רב יוסף מאן סליק לעילא ואתא ואמר אמר ליה אביי ואלא הא דאמר ר' יהושע בן לוי שלשה דברים עשו ב"ד של מטה והסכימו על ידן ב"ד של מעלה מקרא מגילה ושאילת שלום בשם והבאת מעשר מאן סליק לעילא ואתא ואמר אלא קראי קא דרשינן הכא נמי קראי קא דרשינן. תוספתא גיטין פג. ע"ש שליח ב"ד שהכה ברשות ב"ד והזיק פטור מדיני אדם וחייב בדיני שמים רופא אומן שריפא ברשות ב"ד והזיק פטור מדיני אדם וחייב בדיני שמים המחתך את העובר במעי אשה ברשות בית דין והזיק פטור מדיני אדם וחייב בדיני שמים:סליקו להו הלכות מלקות