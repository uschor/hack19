בשפודין לא הוי מיעוט:למעלה באמצע פליגי בה רב אחא ורבינא חד אמר יש לבוד  באמצע וחד אמר אין לבוד באמצע והלכתא יש לבוד דקי"ל דבכל התורה כולה  רב אחא ורבינא רבינא לקולא והלכתא כותיה:איתמר סכך על גבי  אכסדרה שיש לה פצימין דברי הכל כשרה אין לה פצימין אביי אמר כשרה ורבא אמר פסולה אביי אמר כשרה   אמרינן פי תקרה יורד וסותם ורבא אמר פסולה לא אמרינן פי תקרה יורד וסותם והלכתא כרבא והאי דאמרי' ע"ג אכסדרה לאו על גבי ממש אלא בסמוך לה כדכתיב  במדבר י  ועליו מטה מנשה  ומתרגמינן ודשרוין סמיכין עלוהי וזו היא צורתה :  רב אשי אשכחיה לרב כהנא דמסכך על גבי אכסדרה שאין לה פצימין א"ל לא סבר לה מר יש לה פצימין כשרה אין לה פצימין פסולה אחוי ליה נראה מבחוץ ושוה מבפנים ויש אומדים נראה מבפנים ושוה מבחוץ: