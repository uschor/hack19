<b>רש"י פרק </b>כל הכלים קכ"ה ב' וע"ש תד"ה הכל דבעשיית מחיצה אפילו אם בא להתיר לטלטל אין בה משום תיקון אהל והביא ראיה דרב ושמואל הוו יתבי בההוא חצר נפל גודא דביני ביני, פירוש שהיתה מחיצה בין שני חצרות ונפל', אמר להו שמואל נגידו גלימא התם אהדרניהו רב לאפיה, ופריך ושמואל למה ליה למיעבד הכי והא אמר שמואל זה מטלטל עד עיקרא של מחיצה וכו' וכפי דעת המקשן דלא מסיק אדעתיה דלצניעותא עביד כדמשני אלא היה סבור דלהתיר לטלטל עשה היה לו להקשות והא הכל מודים דאין עושין אהל בתחלה בשבת אלא ודאי משמע דשרי, וגבי דופן שלישי של סוכה דמשמע פרק מי שהוציאוהו דחשיב עשיית אהל בזה מודה רש"י שהרי בה מתקן כל הסוכה להכשירה ויהא שם סוכה עליה וכן בחצר כה"ג אם היו לה ג' מחיצות והרביעית פרוצה לר"ה אם היה מתקנה היה בה עשיית אהל, אבל כותל שבין ב' חצירות שאינו עשוי אלא לצניעותא, אפילו אם עשאו להתיר לטלטל אין בה משום עשיית אהל. 