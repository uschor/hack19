<b>הנזרו פן תשבעו לשוא. ולשקר. </b>שתי אזהרות הן. הראשונה היא אזהרת שבועת שוא. מדכתיב בדברות ראשונות לא תשא את שם השם אלקיך לשוא. ונשנה בדברות שניות. והשנית אזהרת שבועת שקר מדכתיב בפרשת קדושים ולא תשבעו בשמי לשקר. ומלבד זה יש בזה מצות עשה במוציא שם שמים לבטלה. מדכתיב את השם אלקיך תירא. כמבואר בפ"ק דתמורה ד' ע"א ובפרק ארבע מיתות סנהדרין נ"ו ע"א עיי"ש. וכבר מנאה רבינו הגאון ז"ל בריש מנין העשין. ואעפ"כ מנה כאן גם הלאוין. וזה לכאורה קשה לפי דרכו של רבינו הגאון ז"ל. וכזה קשה גם על הסמ"ק שגם הוא ז"ל הולך בזה בדרכו של רבינו הגאון ז"ל. ואעפ"כ מנה בסי' ד' עשה דאת השם אלקיך תירא. וחזר ומנה גם לאוין דשבועת שוא ושבועת שקר בסי' קכ"ח קכ"ט עיי"ש. וכבר ביארתי בזה דעת רבינו הגאון ז"ל במקומו לעיל בריש מנין העשין ביאור מספיק בע"ה ובכל הנוגע לשני לאוין אלו עייש"ה. ואין להאריך בזה יותר: 
