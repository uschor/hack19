<big><strong>קסא.</strong></big><br><b>פתרון נשמת.</b><b>נשמת</b> כל חי תברך. כדאמ' ברכי נפשי את י"י תהילים ק״ד:א׳ מן העולם ועד העולם. אתה אל. ברוך י"י אלהי ישראל מן העולם ועד העולם שם קו. ומבלעדיך. כי מי אלוה מבלעדי י"י שם יח. וי"י שמו ער לא ינום ולא יישן כלומר לכך נקרא שמו י"י להודיע לבאי עולם שהוא מנהיגם וסובלם ומגלגלים במרת רחמים. שי"י הוא מדת רחמים. הה"ד וארא אל אברהם באל שדי. שמות ו׳:ג׳. בשם של גבורה לפי מדת הדין. ושמי י"י. במידתי של שם זה לא הייתי נודע להם. שלא נגליתי להם במדה זו שאני מגלה לך. אלא ייסרתים ודקדקתי עמהם עד כחוט השערה. במדתו של אלהים. הדין והמשפט והחרץ והשורה. זש"ה וידבר אלהים אל משה ויאמר אליו אני י"י שם. במדה זו שאני נגלה לך. שכן בגאולת בניי צריכה מדת רחמים. וכן אתה מוצא בראשית ב׳:ז׳רא אלהים. ויברך אלהים את האדם. במדת הדין התחיל לבראותו. לאחוז בחרץ המשפט כיון שסרח אדם וראה שאי איפשר לעולם בדין עמד ועירב ועשאו במרת רחמים. הה"ד וישמעו את קול י"י אלהים מתהלך בגן בראשית ג׳:ח׳. כשירד לדין שיתף הרחמים בדין ליכנס לפנים מן השורה. והוא לא ינום ולא יישן. לשמר עולמו במדה טובה. דכת' תהילים קכ״א:ד׳ הנה לא ינום ולא יישן שומר ישר'. ער ולא יישן. אינו פסוק. שומר ישר'. ומצפה לכך. מעורר ישינים וכו'. ואילו פינו. וי"ו מוסף על עיניין ראשון על זה ועל זה שניהגת עולמך בחסד. שנ' עולם חסד יבנה. ובריותיך ברחמים. אין מעצור כח בכל איברינו להללך על אחת מהרבה כחול הים שהפלאת לנו. אפילו אילו היה פינו מלא שירה כים ולשונינו מלא רינה כהמון גליו של ים. ושפתותינו רחבות להרבות דברים כמרחבי רקיע. ועינינו מאירות ונהוגות כשמש וירח להביט בסדר פלאיך וידינו כנשרי שמים לעוף ולמהר לפשפש סוף ניסיך. ורגלינו כאיילות. לרוץ בקלות רגל לחזר ולשוט בכל פינה ובכל זויות חקר טובותיך. אפילו מצאנו כח בבל אלה עדיין אין אנו מספיקין כו': על אחת מאלף אלף אלפי אלפים וריבי רבבות הטובות כו'. כך או' ר'. ואינו או' פעמים. שאין לומר פעמים אצל הטובות מפני שהוא בא להדביק ריבי רבבות אל הטובות ואתה מפליגו בפעמים. אבל באלפי אלפים שלמעלה היה מכוון. כדכת' יוסף י"י עליכם בכם אלף פעמים. ויש שמחסרין ו' מוריבי רבבות. כדי להגדיל בחשבון. כלומר אלף אלפים פעמים של ריבי רבבות. ואין סוף לחשבון זה. אבל ר' עושה אותם שני חשבונות אלף פעמים אלפי אלפים הטובות. וריבי רבבות פעמים הטובות. וכמה וכמה פעמים אתה מונה החשבון הזה. ואין לו קץ. ואין צריך לחסר הוי"ו. ברעב זנתנו. בדבר מזון. מאכל ומשתה. שהעולם רעיבים ואנו שביעים מליאי בטן. ובשובע כלכלתנו. בשנת שובע נשאתנו להרים ראשינו. עד שגברה ידינו בעושר וכבוד והרמת קרן וטכסיסי על כל אומה ולשון כמו ספר מזונות בספר פרנסה וכלכלה. פירנוס וכילכול. פורנישמט ב'. לכל דבר מחסור לצאת ולבא לדבר אל בית הוועד להחזיק יד לכל צרכים לדיבור ולמעשה. וזהו פרנס הציבור. וכן הוא או' השלך על י"י יהבך תהילים נ״ה:כ״ג. משאוי שלך לכל דבר והוא יכלכלך. ישאך ויסבול עולך. כמו בראשית מ״ז:י״ב ויכלכל יוסף. כל מחסורם וכל משאם קיבל עליו להכניס ולהוציא. כמו מלכים א ח׳:כ״ז ושמי השמים לא יכלכלוך לשון סבל ועול. נלאיתי כלכל. שופריר ב'. מר': מחרב הצלתנו. לשון ויצילני מחרב פרעה שמות י״ח:ד׳. מדבר מלטתנו. לשון אשקמוצייר ב'. הנמלט מן הרעה. כמו איוב א ואפלטה רק אני. אמלטה נא שמה בראשית י״ט:כ׳. ואבא דכולהו והמליטה זכר ישעיהו ס״ו:ז׳. וכן נפשינו כציפור נמלטה ואנחנו נמלטנו תהילים קכ״ד:ז׳. כן הדבר נופל בצידינו ואנו נשמטנו מתחתיו. ומחלאים רבים רעים ונאמנים דיליתנו. רבים ונאמנים לא שייכי גבי הדדי. אלא כדכתב דברים כ״ח:נ״ט וחלאים רעים ונאמנים. ואמרי' בתלמוד רעים בחליותן . ונאמנים בשליחותם בשבועתם בפר' ישמעאל. בשעה שנכנס החולי באדם משביעין אותו שלא יצא ממנו עד יום פלוני. על יד פלוני ועל ידי סם פלוני. דיליתנו. כמו פי תהלים ארוממך י"י כי דיליתנו  חלאים. חטף קמץ. לשון חולי הוא. תחלואים הרבה. אבל חלאים בחטף לבדו. הן תכשיטין. כמו שיר השירים ז׳:ב׳ חמוקי יריכיך כמו חלאים. וכמו נזר זהב וחלי כתם משלי כ״ה:י״ב. עד הנה עזרונו רחמיך ולא עזבונו חסדיך. בלשון המקרא חסדך ואמיתך תמיד יצרונו. אם אמרתי מטה רגלי חסדך י"י יסעדיני. חסד ואמת מן ינצרוהו. שלח אורך ואמיתך המה ינחוני. ואף כי מיושב ללבי איברים שפילגתנו. עשאנו איברים איברים. ולא שפילגתה בנו. דמשמ' שאנו גופינו לבד והאיברים חילק ופילג בגופינו ואינו כן שאף הגוף עשוי איברים איברים שכל פרק ופרק וכל חוליא וחוליא חשוב אבר. ויש שגורסין שפילגת בנו. ועל כן שהפלאת בנו כל זאת. איברים שפילגת בנו. שחילקת בנו אבר אבר לעצמו. ורוח ונשמה שנפחת באפינו. והאומ' בנו אין רוח חכמים נוחה הימינו. דהא כת' קרא ויפח באפיו בראשית ב׳:ד׳. והכותב תיבה זאת יכתוב באפינו. מלא יו"ד. דלישתמע לשון רבים. על שם שני נחירי האף כעיניין המקרא. וכן איכה ד׳:כ׳ רוח אפינו משיח י"י. אבל אשר נשמה באפו ישעיהו ב׳:כ״ב. דישעיה מדבר על כל האף כמו שהוא לשון יחיד. וכן שמות ט״ו:ח׳ וברוח אפך בראשית ג׳:י״ט בזעת אפך. כולו לשון יחיד. ולכך נכתבי' חסר' מיו"ד. ויש שכותבי' יו"ד באפך דשירת הים. ואין נר'. דא"כ היה לו ליכתב יו"ד כמו כן בבזעת אפך. על פי המסורת שאומ' ב' בתורה. ורוצה לומר דשוין הן זה בזה. או ימסור ב' באורייתא חד חסר וחד מלא. שכן דרך המסורת. וקשה משוב מחרון אפך. ונר' משום דשוין ביחד בחד טעמ' כפשטא המסרן ב' בתורה. ואני מצ' יו"ד מוגה בשניהם. וא"כ יפה אומר המסורת. ואין להשוות אליהם שאר אפך. ומ"מ היה לו למסור ב' בתורה מלאים: ורוח. כמו מישמוש הניתן באיברים. כגון יד למשמש. רגל להלך. פה לדבר. חוטם להריח להתנודד באיברים. כל אחד לאומנותו. ונשמה. אליינא. המונחת בחדרי הלב. שנפחת באפינו. קרא כת' ויפח באפיו. תדע כי שני דברים הם. הנשמה ניתנת בעובר משעת יצירה. וכח מישמוש איברים אין בו עד שיגדל. וכשאדם ישן נודדים איבריו אעפ"י שהנשמה הולכה. והרי בהמה שחוטה פשוטה ומנותחת לא נותרה בה נשמה ועדיין בשרה מתנודדת ומנענע בבית המטבחיים. זהו מחמת הרוח. ויילית. מר': ולשון אשר שמת בפינו. אינו זכור לשון שימה בלשון. ואני הכותב או' מדכת' שמות ד׳:י״א מי שם פה לאדם או מי ישום אלם. ואלם אישתקיל מילוליה. ואמרי' בפ' הרואה. ת"ר הלב מבין והכליות יועצות והלשון מדבר. וזה דבר ידוע לכל ואין צריך ראייה. כי באמת מות וחיים ביד לשון. המדבר גדולות. הרי מצינו שימה בלשון. אב"ן: הן הם יודו הנה המה. כלומר אמנם הרי הם האיברים הללו מוכנין ומזומנין שיהו מודים ומברכין. והאו' הן הן. אינו אלא טועה. יודו ויברכו. לשון הפסוק תהילים קמ״ה:י׳ יודוך י"י על כל מעשיך וחסידך יברכוכה: ויקדישו ויעריצו. וכן הוא אומ' והקדישו את קדוש יעקב ואת אלהי ישר' יעריצו ישעיהו כ״ט:כ״ג. ועל זה הפסוק הוסד נקדישך ונעריצך. בתחילת הקדושה. כסדר המקרא. לפי שיש בני אדם שמהפכין אותם. וכל לשון לך תשבע. זה יום הלידה שנשבעים לבוראם שלא יעברו על תורתו פסוק מלא בישעיה כי נשבעתי וגו' ישעיהו מ״ה:כ״ג. כי לי תכרע כל ברך תשבע כל לשון. וכל הלבבות ייראוך אינו מושך וכל לבדו. אלא יאמר בדיבוק. וכל הלבבות הם ייראוך. קרא הוא יחד לבבי ליראה את שמך. בתהילי' פ"ו. וכל קרב. ימשוך טעם בקו"ף. כל עצמותי תאמרנה. כל איבריי. כמו חמור גרם. מנברוין ב'. בעל איברים. וכן מלח גדמא  גרמא. פ' כל עצמותי. רמ"ח איברים שבאדם. וכנגדם רמ"ח תיבות בק"ש. לייחוד השם. וזהו מי כמוך. פ"ה כל עצמותי. ומתוך ראשו הצריך לו מסיים את כולו לשבח. ועל מי כמוך שהאיברים מעידין. בעלילה זו אתה מפרשו והולך. מי ידמה לך. מי ישוה לך. מי יערוך לך. היינו מי כמוך. בסדר רב עמרם רננו צדיקים וכל עצמותיי תאמרנה. ואין כתוב בו אריכות זה. מי ידמה לך. עד וכל קרבי את שם קדשו. ויש או' כל אותו תוספת. בין כך ובין כך המקרא שמביא סיוע וראייה שלפניו. וסמיכת המקראות עשויין באמת ויושר. אל עליון וכו'. מקרא מלא הוא. בראשית י״ד:י״ט ברוך אברם לאל עליון קונה שמים וארץ. ואותו האו' קונה ברחמים שמים וארץ. לא אשתבוש. כדאמרי' ששיתף הק' מדת רחמים עם מדת הדין וברא את עולמו. שנ' בראשית ב ביום ברא  י"י אלקים ארץ ושמים. והוא שיסד הקליר. כבודו איהל כהיום ברחמים. ולא יאמר קונה ברחמיו דלישתמע חסד גדול עשה ורחמים היו לו על שברא את העולם. ועל מי ריחם או למי משך חסדו מקדם שברא עולמו בעבורו כדי לרחם עליו. הלא הוא יחיד בכבודו. וקולו על המים. הילכך אם בא לומר יאמר ברחמים ולא ברחמיו. האל הגדול הגיבור והנורא. כך הוא המקרא. בתחילה כולל. ואחר כך מפרש כל אחד. האל בכך. הגדול בכך וכו'. ואתה הוא שגדול בכך. וגיבור ונורא. ואין כערכך. מעתה נאה לך להללך ולשבחך. ולא כן מדת בשר ודם: אדם משבח את חבירו ואין בו כל שבחו. אבל הק' נורא על נוראים. גיבור על גיבורים. הוא אלהי אלהים ואדני האדונים. הה"ד מי לא ייראוך מלך הגוים ירמיהו י׳:ז׳ וגו'. וכת' מי ימלל גבורות י"י ישמיע כל תהלתו תהילים ק״ו:ב׳. תהילתיו לא נא' אלא תהילתו שאפי' תהילה אחת שבו אין אדם יכול לספר את כולו. אדם גיבור במלחמה מלומד בטכסיסי מלחמה. ויש דברים הרבה שאינו יודע להזהר מגיבור שכנגדו. דמי שיודע בקשת ובחצים אינו יודע בהפגת תרסיסים . ומי שיודע באלה וברומח אינו יודע בחנית ובסייף ויכולין לספר כל שבחו. אבל הק' הכל יש בו ויודע עינייני מלחמה יותר ממה שאין אדם יכול לדבר. וכן אם משבחין רב החובל אין יכולין לשבחו בכל עינייני הים. והרבה דברים יש שאין יודע להשמט מהן. אבל הק' כחו וממשלתו בים וביבשה. הוא אלהי עמקים ואלהי הרים לכך נאמר כל תהילתו. ת'. וזהו שכת' אשרי שאל  בעזרו וגו' תהילים קמ״ו:ו׳. עושה שמים וארץ את הים וגו'. שמלך בשר ודם אם יכול להציל בים אינו יכול להציל ביבשה. ואם יכול להציל ביבשה אינו יכול להציל בים. אבל הק' אינו כן שיכול להציל בים וביבשה. וזהו שכתב אשרי שאל יעקב וגו'. כך נמצא במדרש: ויש משנין הסדר ואו' תכף לשמים וארץ נהללך ונשבחך כו' ותכף הפסוק שא' דוד או' האל בתעצומת עוזך כו' עד וקדוש שמו. ואחר כך וכתוב רננו צדיקים וכו'. והא ליתה. חדא לפי שכשכלל תחילה המקרא מפרש ואחר כך כל אחד למחלקותיו כל ארבעתן על ארבעת רבעין. ועוד היאך מחובר רננו צדיקים למלה שעליו. מה ראיה ממנו לכאן המחבר מדבר בשבחו של מקום. ואינו או' על כל אדם שישבחנו שצריך להביא ראיה מרננו צדיקים. אבל לאחר שפי' ארבע תהילותיו דכתבינהו משה באורייתא והיללו ושיבחו ובירך שם קדשו כמו שעשה דוד. או סמך רננו צדיקים לו לראייה כלומר וכן מצינו מקרא כתוב שכל הצדיקים מרננים לשמו וכזה יעשו כל אדם כצדיקים שכל המספר בשבחו הרי זה משובח ולפיכך סמך בפי ישרים. צדיקים. ונברך את שם קדשך. ברכי נפשי וגו'. כל אחד מעיד לעצמו. מר': והתולה בדוד ואו' כדוד אמר הרי הוא ממעט קילוסו. ונותן כבוד עצמו לאחרים. האל בתעצומת עוזך. נותן שז'  ותעצומת לעם. והנורא בנוראותיך. על ידי נוראותיך שאתה עושה אתה נורא ומאויים. ולכך נקרא שמו נורא. וכן נורא תהילות. על ידי התהילות שמספרין בני אדם זה לזה לומ' גבורה זו עשה וגבורה זו עשה נגד פלוני ופלוני זו בים וזו ביבשה. ועל ידי שם שיצא עליך אתה יראוי ומאויים. ואו' איוב ט׳:ד׳ מי הקשה אליו ויושלם . ומי יעמד לפניך הרי שמענו שעשה לפלוני כך ולפלוני כך. לנצח עדי עד. גבורתו עולמית לנצחון. המלך היושב על כסא. לשון המקרא ואראה י"י  יושב על כסא רם ונשא ישעיהו ו׳:א׳. וכת' קרא אחרינ' כי כה אמר רם ונשא שכן עד וקדוש שמו שם נז וגו'. ועל שני מקראות הללו סידר שבחו. ואם חיבר כסא לרם ונישא ועשאו דיבור אחד להשמיע שהכסא רם ונשא לא משתבש. כי כן משמע המקרא שהוא יושב על הכסא שהיה  רם ונישא למעלה. ואעפ"י שלא מגיעים למטה עד שממלאין כל ההיכל ולפי שדיבר בהיכל שהוא אמר על הכסא שהוא רם ונישא למעלה. ויש מפרשין דרם ונישא שבפסוק מוסב על ואראה את י"י . ואין כן משמעות המקרא. והכי משתמע המלך היושב על כסא. בכל מעלות הללו הוא יושב על כסאו כי לו יאתה מלוכה שהוא רם ונישא שוכן עד. כפי המקרא שכת' כי כה אמר י"י רם ונישא וכו'. וכתוב רננו צדיקים. הוא כמו וכתו' שבתלמוד שמביאין אנו אותו הפסוק לראייה למה שאמ' למעלה. אלא וכתיב לשון ארמי. וכתוב לשון עברי. אף כאן פסוק זו ראייה וסיוע למה שאמ'. כי לאחר שפי' ארבע תהילותיו הכתובים בתורה האל הגדול הגיבור והנורא. סמך לזה רננו צדיקים. כלומר וכן מצינו שצדיקים מרננים לשמו: בפי ישרים תתהלל. כעדות המקרא לישרים נאוה תהילה תהילים ל״ג:א׳. ולכך סמך זה לכאן: והרב ר' יעקב בר' שמשון פי' בפי ישרים תת<b>ר</b>ומם: ובדברי <b>צ</b>דיקים תת<b>ב</b>רך: ובלשון <b>ח</b>סידים תת<b>ק</b>דש: ובקרב <b>ק</b>דושים תת<b>ה</b>לל: ועל לשון יצחק שיסדו. וכתוב בו יצחק ורבקה. וכן בעל תחינת שיני וחמשי <b>עזריאל. עזר</b>ינו <b>אל</b>קי ישענו <sup>א</sup><i class="footnote">גליון כת"י: ואני שמתי את עיני בתחינות ומצאתי שם חתום חזק. <b>ח</b>וסה <b>ז</b>רים <b>ק</b>ולינו ה' א"ה הבט ומה שלא חתם שמו כסדר... מפני עניוותו. יפה:</i>. כן. אבל אין עיניין יצחק ורבקה לכאן. ולא יתכן לפר' כן. דהא יצחק אבינו תיקן תפילת המנחה. שנ' ויצא יצחק לשוח בשדה בראשית כ״ד:ס״ג. וא"ב בתפילת המנחה שיסד היה לו לייסד שמו ושם אשתו. ולא בתפילת שחרית שתיקן אברהם אבינו שנ' שם כג וישכם אברהם בבקר. הילכך יאמר בכל אחד שבח המצוי בו. בפי ישרים תתהלל. לישרים נאוה תהילה. ובדברי צדיקים תתרומם. לשון המקרי צדקה תרומם גוי משלי י״ד:ל״ד. ומפרש במדרש שיר השירים שיהיו ישר' מקבלין פני שכינה שנ' ישעיהו ל״ג:ט״ז והוא מרומים ישכן ושכינה שרוייה עמהם. שנ' ויקרא כ״ו:י״ב והתהלכתי בתוככם: ובלשון חסידים תתברך. וחסידיך יברכוך. ובקרב קדושים תתקדש. ויש שאין אומ' כך לפי שבלשון הזה מצינו פירעון בצדיקים. שנ' בקרוביי אקדש שם י. ואו' ובדברי צדיקים תתקדש. ובקרב קדושים תתרומם. ואין למשוך הנעימות של נגינה אלא בריש של ישרים. ובקוף של צדיקים. כמו שאתה מוצא הברתה בניקוד. ואז תהא תיבתך שלימה שאם אתה מושכה לעיל נשחתה התיב' והבל הוא וגידוף: ובלשון חסידים תשתבח. מה טיבו של כל אצל חסידים מאצל ישרים וחביריו. ובקרב קדושים תתרומם: רושם של ישרים צדיקים חסידים קדושים הוא יצחק. ושמא בעקידה נעשה שבח זה עם המקדש שמך ברבים: כ"ש. ואין נראת דבתפילת המנחה שיסד יצחק היה לו להזכיר שמו ולא בתפילת השחר שיסד אברהם כדפריש:<b>ובמקהלות</b> רבבות עמך הישרים והצדיקים שבחו לעצמו גם בכל שאר הבינוניים יתפאר שמך בכל קהילות ורבבות כניסייתן של ישר' בכל מקום שהן. כשהוא דבוק אומ' מקהלות ישר'. כמו מצהלות אביריו אבל בעומד הוא או' מקהלות כמו במקהלות ברכו אלהים תהילים ס״ח:כ״ז: על כל דברי שירות ותושבחות דוד בן ישי. יש לשאל איך אומ' בני אדם דבר זה ואינו תמיהין לעצמן וכי היאך יכול חובת כל אדם לשבח להק' יותר מכל דברי שירי דוד. ואפי' אם תפרש האי על כל דברי כמו מלבד כל דברי או על ידי כל דברי. א"כ חובה היא על כל אדם לומר כל השבחות שבתילים מה שלא  ולא נברא. ואם א' כן שכן חובת כל היצור לשבח על כל דברי שירות דוד. ולא א' כל אז נוח יותר. דמשמ' שחובה היא על כל אדם לומר לפני הק' משירי דוד. והאי על כל דברי תפרש כמו על ידי. כלומר על פי השירות ועל ידיהן חייבין אנו להודות להק'. ובודאי חובה עלינו לשורר להק' משירי דוד. כמו שמצינו בפסיקתא. אמר דוד אגורה באהלך עולמים. וכי עלה על דעתו של דוד שהוא חי לעולם. אלא כך אמ' יהו אומרי' בשמי לעולם בבתי כנסיות ובתי מדרשות. אלו  הק' חייך אעפ"י שאתה מת אין שמך זו  מביתי לעולם. אלא על כל קרבן וקרבן מזכירים ואומרי' שירים משלך מזמור לדוד. ולא עוד שהואיל וחשבת לבנות בית המקדש אע"פ ששלמה בנך בנה אותו בשמך אני כותבו. מזמור שיר חנוכת הבית לדוד שם ל: וטוב מזה ומזה זה הלשון דהאי על כל דברי שירות נדרש לאחריו. וכן חיבור המילה על כל דברי שירות וכו'. ישתבך שמך. מלבד כל דבר שירות ותושבחות דוד ששיבחך יותר מכל אדם בכמה היללוים מכמה עיניינים על כל דבר ודבר שאירע לו הן על הטובה הן על הרעה. וגם על מקרה בני אדם שר כמה שירים. ויותר על כל אילו יהא שמך עוד משובח לעולם. והכי עיקר: ויש מפרשי' שכן חובת כל כו' להודות לפניך על כל דברי. כלומר להוסיף עליהם איש ואיש לפי שכלו: ישתבח כו'. פי' הרב ר' יעקב בר' שמשון שיש כאן י"ח תושבחות כנגד י"ח ברכות שבתפילה שיר ושבחה כו' ונר' שאילו ג' משלימין גדול בתושבחות. אל ההודאות. אדון הנפלאות. כי בלא אילו אין כאן אלא ט"ו. וא"כ שמן החתימה הן וחותמין בשתים. ועושין ברכות חבילות. וליתה. דהא לא חתמינן בשתים. ואני שמעתי מפי הרב תיט"ב דט"ו שבחות יש בו. וט"ו ברוך בפתיחת הזמרה ובסיומה בברכה שלפניה ולאחריה כנגד ט"ו טובות שנתן הק' לישר' הכתובו' בהגדת פסח. הוציאנו ממצרים כו': אל ההודאות. בעל ההודאות. נאה וטוב להודות לו. אדון הנפלאות. ומפליא לעשות. הבוחר בשירי זמרה. שאמרנו למעלה בפסוקים. חי העולמים. הוה והיה ויהיה. שנ' מלאכי ג אני ה' לא שנאניתי , הווה. פסוק הוא ואתה הווה  להם למלך נחמיה ו׳:ו׳. ויש גור' חי העולמים. כמו וישבע בחי העולם דניאל י״ב:ז׳ או חי העולמים: כ"ש אב"ן:<b>נשמת</b> כל חי תברך את שמך י"י אלהינו ורוח כל בשר תפאר ותרומם זכרך מלכינו תמיד: מן העולם ועד העולם אתה אל ומלבעדיך אין לנו מלך גואל ומושיע: פודה ומציל ומפרנס ומרחם בכל עת צרה וצוקה אין לנו מלך אלא אתה: אלהי הראשונים והאחרונים אלוה כל בריות אדון כל תולדות המהולל בתושבחות המנהג עולמו בחסד ובריותיו ברחמים: וי"י שמו ער לא ינום ולא יישן המעורר ישינים והמקיץ רדומים והמסיח אלמים והמתיר אסורים והסומך נופלים והזוקף כפופים ולך לבדך אנחנו מודים: אילו פינו מלא שירה כים ולשונינו רינה כהמון גליו ושפתותינו שבח כמרחבי רקיע ועינינו מאירות כשמש וירח וידינו פרושות כנשרי שמים ורגלינו קלות כאיילות: אין אנו מספיקין להודות לך י"י אלהינו ואלהי אבותינו ולברך את שמך: על אחת מאלף אלף אלפי אלפים וריבי רבבות פעמים הטובות שעשית עם אבותינו ועמנו: ממצרים גאלתנו י"י אלהינו ומבית עבדים פדיתנו: ברעב זנתנו ובשובע גדול כלכלתנו מחרב הצלתנו ומדבר מלטתנו ומחלאים רבים רעים ונאמנים דיליתנו: עד הנה עזרונו רחמיך י"י אלהינו ולא ולא עזבונו חסדיך אלהינו נא אל תטשינו י"י אלהינו ואל תכלימנו לנצח: על כן איברים שפילגת בנו ורוח ונשמה שנפחת באפינו ולשון אשר שמת בפינו: הן הם יודו ויברכו וישבחו ויפארו וירוממו ויהדרו ויקדישו ויעריצו וימליכו את שמך מלכינו: כי כל פה לך יודה וכל לשון לך תשבע וכל ברך לך תכרע וכל קומה לפניך י"י אלהינו תשתחוה: וכל הלבבות ייראוך וכל קרב וכליות יזמרו לשמך. כדבר שכתוב כל עצמותי תאמרנה י"י מי כמוך מציל עני מחזק ממנו ועני ואביון מגוזלו: מי ידמה לך ומי ישוה לך ומי יעריך לך. האל. הגדול. הגבור. והנורא. אל עליון קונה שמים וארץ: האל בתעצומות עוזך. הגדול בכבוד שמך. הגיבור לנצח נצחים והנורא בחיילי נוראותיך: המלך היושב על כסא רם ונישא שוכן עד מרום וקדוש שמו: נהללך ונשבחך ונברך את שם קדשך. כדוד אמר ברכי נפשי את י"י וכל קרביי את שם קדשו: וכתוב רננו צדיקים בי"י ולישרים נאוה תהילה: בפי ישרים תתהלל: ובדברי צדיקים תתברך: ובלשון חסידים תתרומם: ובקרב קדושים תתקדש:<b>ובמקהלות</b> ורבבות עמך בית ישר' ברינה יתפאר שמך מלכינו בכל דור ודור. שכן חובת כל היצורים לפניך י"י אלהינו ואלהי אבותינו להודות להלל לשבח לפאר לרומם להדר לברך לעלה ולקלס על כל דברי שירות ותושבחות דוד בן ישי עבדך משיחך: ישתבח שמך מלכינו האל המלך הגדול והקדוש בשמים ובארץ כי לך נאה י"י אלהינו ואלהי אבותינו שיר ושבחה הלל וזמרה עוז וממשלה תהילה ותפארת קדושה ומלכות ברכות והודאות נצח גדולה וגבורה מעתה ועד עולם. ברוך אתה י"י אל מלך גדול בתושבחות אל ההודאות. אדון כל הנפלאות הבוחר בשירי זמרה מלך אל חי עולמים: ואו' החזן קדש עד דאמירן וגו': ברכו: ברוך י"י המבורך לעולם ועד: ופותח ביוצר בנעימות קול:<b>ברוך</b> אתה י"י אלהינו מלך העולם יוצר אור ובורא חושך עושה שלום ובורא את הכל: הכל יודוך והכל ישבחוך והכל יאמרו אין קדוש כי"י: הכל ירוממוך סלה יוצר הכל האל הפותח בכל יום דלתות שערי מזרח: ובוקע חלוני רקיע מוציא חמה ממקומה ולבנה ממכון שבתה: ומאיר לעולם כולו וליושביו שברא במדת רחמים: המאיר לארץ ולדרים עליה ברחמים ובטובו מחדש בכל יום תמיד מעשה בראשית: המלך המרומם לבדו מאז משובח ומפואר ומתנשא מימות עולם: אלהי עולם ברחמיך הרבים רחם עלינו אדון עודנו צור משגבינו מגן ישענו משגב בעדינו: אין ערוך לך ואין זולתך אפס בלתך ואין דומה לך: אין ערוך לך י"י אלהינו בעולם הזה ואין זולתך מלכינו לחיי העולם הבא: אפס בלתך גואלינו לימות המשיח ואין דומה לך מושיענו לתחיית המתים:<b>אל</b> אדון על כל המעשים. ברוך הוא ומבורך בפי כל נשמה: גודלו וטובו מלא עולם. דעת ותבונה סובבים אותו: המתגאה על חיות הקודש. ונהדר בכבוד בכס המרכבה: זכות ומישור לפני כסאו. חסד ורחמים לפני כבודו: טובים מאורות שברא אלהינו. יצרם בדיעה בבינה ובהשכל: כח וגבורה נתן בהם. להיות מושלים בקרב תבל: מלאים זיו ומפיקים נוגה. נאה זיום בכל העולם: שמחים בצאתם וששים בבואם. עושים באימה רצון קוניהם: פאר וכבוד נותנים לשמו. צהלה ורינה לזכר מלכותו: קרא לשמש ויזרח אור. ראה והתקין צורת הלבנה: שבח נותנים לשמו כל צבא מרום. תפארת וגדולה שרפים וחיות עם אופני הקודש:<b>לאל</b> אשר שבת מכל מעשיו ביום השביעי נתעלה וישב על כסא כבודו. תפארת עטה ליום המנוחה עונג קרא ליום השבת. זה שבח של יום השביעי שבו שבת אל מכל מלאכתו ויום השביעי משובח באומר מזמור שיר ליום השבת. לפיכך יפארו ויברכו לאל כל יצוריו ויתנו שבח יקר וגדולה לאל מלך יוצר כל ומנחיל מנוחה לעמו ישר' ביום שבת קודש. שמך י"י אלהינו יתקדש וזכרך מלכינו יתפאר בשמים ממעל ועל הארץ מתחת. תתברך מושיענו על כו'. ואו' כל הסדר כמו שסדור בחול עד גאל ישראל: