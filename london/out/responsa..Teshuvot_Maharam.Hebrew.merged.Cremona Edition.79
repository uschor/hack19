<b>תשובת </b>ה"ר יעקב מקורשן לה"ר יהודא בר שניאו' באתי בקצרה פי יראתי לעבור על דבריו. נ"ל מה שכתב השליש שלא נתן ואת המתנה כי אם לאחר מיתתו ובחיים רצה להיות רשאי לעשות בהם כל מה שירצה ועכשיו שמת ולא חזר בו א"כ לא זכיתם בזאת המתנה כי אם מטעם מצוה לקיים דברי המת. דשייכא אפילו בבריא כדמוכח בס"פק דגיטין דף יד. והמתנה מקויימת כיון שהיתה ביד השליש והושלש מתחלה לכך בדין מתנה שקונה מטעם מצוה לקיים ד"ה שאינה קונה כי אם בזה העניין כדפי' ר"ת. ובמצוה לקיים ד"ה כופים היורשין לקיים דבריו כדמוכח פ' השולח גיטין דף מ גבי פלונית שפחתי עשתה לי קורת רוח. יעשה לה קורת רוח כופי' את היורשין ועושין לה קורת רוח. ופ"ה שם דאם אין לה קורת רוח אלא בשחרור ישחררוה ומשום דמצוה לקיים ד"ה. ובתוספתא דבבא בתרא תני' בהדיא יעשה פלו' עבדי בן חורין. ר' אומר זכה וחכמים אומרי' לא זכה אלא כופין את היורשין ועושין אותו בן חורין משום מצוה וכו'. וכאן נמי זכיתם משום מצוה לקיים דברי המת. אך לפי מה שתקנו הגאונים שגובה כתובת' ממטלטלי דיתמי שהיא ירושה דאורייתא כ"ש שתגבה ממתנה דרבנן כמו מתנה שהיא מכח מצוה לקיים ד"ה או מכח שכיב מרע דכי האי גוונא דייק תלמודא בפרק יש נוחלין בבא בתרא דף קלג דקאמר בירושה דאוריתא אלמנה ניזונית מנכסיו. במתנה דרבנן לא כ"ש: מיהו ממתנה דאורייתא לא גביא כדמשמע נמי מהתם ואם היתה דאורייתא לא היתה ניזונית אע"ג דמיורשין ניזונית וירושה נמי דאוריתא דכח מתנה עדיפא ואלימא להפקיע כתוב טפי מירושה. ומזה הביא ר"י ראיות הרבה דכח מתנה אלימ' מכח ירושה ואין לי להאריך. ולפי זה אע"ג שתקנו הגאונים לגבות כתובה ומזונות ממטלטלי דיתמי דמטלטלו מתנה דאורייתא לא גביא. ומיהו ממטלטלי מתנה דרבנן גביא ממהוא ק"ו דיש נוחלין שם. וכן פסק ר"י ז"ל ודעתי כתבתי. ושלו' יעקב בר שלמה: 