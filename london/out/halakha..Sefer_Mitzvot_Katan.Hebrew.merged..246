 
<b>להשיב </b>גזל כדכתיב והשיב את הגזילה אשר גזל: ודרשו רבותינו בין שהוא הודה מעצמו בין מחמת שבאו עדים חייב לשל' הקרן ולא השבח: גזל קורה ובנאה בבירה תקנו חכמים שיטול דמים מפני תקנת השבי' והגוזל את חבירו ביישוב ורוצה להחזיר לו במדבר אם ירצה לא יקבל והוא הדין גבי מלוה ופקדון <i data-commentator="Haggahot Rabbeinu Peretz on Sefer Mitzvot Katan" data-order="1"></i> והגוזל את חבירו והבליע לו בחשבון יצא או אם החזי' לכיסו שיש בו מעות לפי שאד' עשוי למשמש בכיסו בכל שעה אך אם אין בו מעות לא יצא והרי הם באחריותו עד שיודיעהו: והגוזל פחות משוה פרוטה לא ניתן להשבון ואיסורא דעבד עבד: ופרוטה הוא קרוב לרביע והוא שאנו קורין פיגטבונא: וכל זמן שלא נשתנית בגזלה חוזרת בעיניה: נשתנית נותן דמיה: מכרה או נשתנה אם נתיאשו הבעלים קודם לכן נקנית ביאוש ובשינוי רשות ואינה חוזרת בעין: אך הגזלן חייב לתת לו דמיה: ואם לא נתיאשו חוזרת בעיניה: ומה ששנינו הגזלנים ומלוי בריבית שהחזירו אין מקבלין מהם פירש רבינו תם דהיינו דוקא לאותו דור שתקן רבי כן. עוד אומ' רבינו יצ"ו דהיינו דוק' אותם שכל ימיהם הורגלו בכך ושינוי השם קונה עם יאוש. ושנוי מעש' בלא יאוש ושינוי החוזר לברייתו אינו שנוי: וגזיל' שלא נשתנית והוקרה היוקר לנגזל: וגזל מטבע ונפסל אומ' לו הרי שלך לפניך: אבל נסדק לא: <i data-commentator="Haggahot Chadashot on Sefer Mitzvot Katan" data-order="1"></i> וכן בהמה והזקינ': אבל הכחישה לא: ואם גזל בהמה ועשה בה מלאכה אינו חייב לשלם שכר הבהמה: ואם הוא רגיל בהן קונסין אותו אפילו בח"ל: והדר בחצר חבירו שלא ברשות אע"פ שהוא עשוי לשכור אם אין החצר עשוי' להיו' נשכר' פטור ואם עשויה להיו' נשכרת אע"פ שאינו עשוי לשכור חייב להעלות לו שכר: והשולח יד בפקדון חייב באחריותו עד שיודיע לבעלים ואפילו לא שלח יד בכולו כיון שהגביה כולו חייב באחריותו בכולו כגון שהגביה החבית ליטול ממנה רביעית: אבל הטהו ולא הגביהו אינו חייב אלא באחריות רביעית: ודוקא נגנבה אבל החמיצה חייב באחריות כולה דגירי דידיה אהנו ליה: ואם הגביה ארנקי ליטול ממנה דינר איבעיא לן אי חייב בכולה או לא: ולצאת ידי שמים יחזיר והיכא שנשבע לו יוליכנו אחריו אפילו למדי: ודיני גזלן לא כתבתי כאן אלא מה שמוטל על האדם לעשות: 
