<big><strong>תפז.</strong></big><br><b>יה</b> בשר שר צבאיך. אתה שלום וביתיך. ברוך אתה בבואך וברוך אתה בצאתך: ואתה חתן כליל יופי. צח מבדולח ומאודם. לשמש תתן דופי. באור פניך זיו כבודם. יופייפית מבני אדם הוצק חן בשפתותיך: ברוך: ששה על יעלה המהוללה. נתן אלהים בעזרך. בן זוגה את ובן גילה. שתה מים מבוריך. רפאות תהי לשורך ושיקוי לעצמותיך: ברוך: פרה ורבה בירך בהם. תכרית תרשיש ואלישה. וכבנות בנו שתיהן בנים פעמיים ששה. יתן ה' את האשה הבאה אל ביתך: ברוך: ידידי בך שתי שיריי. כשיראים ללבושיך. וטורי ברקת טוריי. ובתי נפש לנפשך. לוויית חן הם לראשיך וענקים לגרגרותיך: ברוך: הרחב ידך למעטירך. משיר בכתם לא תסולה. הענק תענק למאמיריך. ועל גפי שיר תתעלה. את אשר תדר שלם ימלא. ה' כל משאלותיך: ברוך: