<b>ועל </b>ששנינו בפרק י' דמסכת תרומה דג טמא שכבשו עם דג טהור אסור וכו'. ומחלק עלה בירושלמי בין כבשו זה עם זה לכבשו בזה אחר זה ודוקא בזה אחר זה אסור וקשיא לך דהא קיימא לן דכבוש הרי הוא כמבושל ובמבושל אין חלוק בין בת אחת לזה אחר זה. עוד קשיא לך אההיא דלעיל מינה דזיתי חולין שכבשו עם זיתי תרומ' פצועי חולין עם פצועי תרומה אסור. אבל שלמי חולין עם פצועי תרומה מותר ואלו במבושל אין חלוק בין פצועין לשלימים. עוד קשיא לך כיון דמיירי בטמא מליח וטהר טפל כדאיתא בירושלמי למ"ל כבשן בלא כבשן נמי ליתסר. יודע לך ידידי כי שלשה המה נפלאו מרבינו שמשון משאנ"ץ בפירוש משנת זרעים שלו. וז"ל ובירושלמי תנו ר' יודא בן פזי דברדלייא דג טהור טפל שכבשו עם דג טמא מליח אסור תני ר' חייא מדיחו ומותר אמר רבי מנא מאן דאמר מותר כשכבשו שניהם כאחת מ"ד אסור כשכבשו זה אחר זה תדע לך שהוא כן דתנינן או במי תרומה אסור ולאו בשכבשו זה אחר זה כלומר דמי תרומה קרוי מקום שכבשו בו זיתי תרומה ודבר תימה הוא דקיי"ל בפרק כל הבשר חולין דף קיא כבוש הרי הוא כמבושל ובמבושל אין חלוק בין בת אחת בין זה אחר זה וכו'. עד ועוד קשה מתני' דלעיל דמשמע דשלמי חולין לא בלעי ובמבושל אין חלוק בין שלמי לפצועי וה"נ בכבושי ועוד כיון דמיירי בטמא מליח וטהור טפל למה לי כבשו בלא כבשו נמי ליתסר כדקיימא לן בפרק כל הבשר חולין דף קיא מיהו בזה י"ל משום דאינו אלא כרותח דצלי ולקמן אמתניתין דחגבים טמאים שכבשן. גרסינן בירושלמי א"ר יוחנן לית נכבשין אלא נשלקין דכבוש הרי הוא כרותח משמע דאכולה מתני' קאי כל היכא דתנן כבישה תניא שליקה במקומה וצריך לומר דשילוק פחות מבישול אע"ג דנקט סוף בהמה המקשה חולין דף עז עור חמור ששלקו לאו משום דאין מתרכך בבשול דאדרבה הבישול טפי משליקה. ומתרכך יותר ומיהו פרק כל הבשר חולין דף קיא משמע בהדיא דשליקה טפי מבשול גבי כבד אוסרת ואינו נאסרת דפליג עלה ר' ישמעאל בנו של ר' ר' יוחנן בן ברוקה וכו'. שליקה אוסרת ונאסרת עכ"ל רבינו שמשון משאנ"ץ ואם כי תרוצו נר' בדוחק מיהו מי אשר יבא אחר המלך בשכבר נתפרסם בכל התלמוד מעשה תקפו וגבורתו הלא הם כתובים על ס' דברי התורה אשר יסד: