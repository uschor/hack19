<b>סימן קלג רעד </b> <br>בעבוט לא תשכב. ויראת מאלהיך צוה והזהיר בפ' כי תצא למלחמה ואם איש עני הוא לא תשכב בעבוטו ותניא לא תשכב ועבוטו עמך ואמר רב ששת בהמקבל קי"ד ב' עני לא תשכב ועבוטו עמך הא <i data-commentator="Toafot Re'em" data-order="1"></i> עשיר שכב ועבוטו כו'. ותנן בהמקבל קי"ג א' מחזיר הכר בלילה ואת המחרישה ביום. ותניא בגמרא עד בא השמש תשיבנו לו זה כסות יום שנתנה למשק בלילה. השב תשיב לו את העבוט כבא השמש זה כסות לילה שניתן למשכן ביום: תני בהמקבל אם מתי אין מחזיר ליורשיו ר"ש ב"ג אומר אף לעצמו אינו מחזיר אלא עד שלשים מכאן ואילך מוכרה בב"ד. וילפינן בגמרא מהא דרשב"ג לית ליה סדור בבע"ח וקימל"ן כל מקום ששנה רשב"ג <i data-commentator="Toafot Re'em" data-order="2"></i> הלכה כמותו חוץ מערב וצידן וראיה אחרונה. והיינו <i data-commentator="Toafot Re'em" data-order="3"></i> דאמרינן בב"ק פ"א י"א ב' אפילו מגלימא דעל כתפיה. והא דאמרינן בהמקבל קי"ד א' רבא <i data-commentator="Toafot Re'em" data-order="4"></i> בר אבוה אשכחיה לאליהו א"ל מנין שמסדרים לבע"ח א"ל גמר מיכה מיכה מערכין למאן דאית ליה סידור קאמר ליה דטעמא משום דגמר גזירה שור. ולא גרסינן מהו שיסדרו דהוי משמע הלכה למעשה בעי מיניה אלא מנין גר' פי' למאן דאית ליה סידור ושמעי' דמנין גרסי' בפ' ר"ח. תניא בהמקבל קי"ד ב' המלוה את חברו <i data-commentator="Toafot Re'em" data-order="5"></i> למשכונו ומשכונו חייב להחזיר לו בד"א שמשכנו שלא בשעת הלוואתו אבל משכונו בשעת הלוואתו אינו חייב להחזיר לו. וטעמא דקרא לא איירי אלא במשכנו שלא בשעת הלוואתו כדכתיב והאיש אשר אתה נושה בו ודרשינן והאיש זה שליח ב"ד אלמא במשכונו עפ"י ב"ד הכתוב מדבר והיינו שלא בשעת הלוואתו ועליו כתיב ואם איש עני הוא לא תשכב בעבוטו השיב תשיב לו את העבוט. 