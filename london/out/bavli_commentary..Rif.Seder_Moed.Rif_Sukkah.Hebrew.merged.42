  וראשון דאית ליה עיקר מן התורה בגבולין מנא לן דתניא  ויקרא כג  ולקחתם שתהא לקיחה לכל אחד ואחד לכם משלכם להוציא את הגזול ואת השאול ביום ואפי' בשבת ראשון ואפי' בגבולין הראשון מלמד שאינו דוחה אלא יו"ט ראשון בלבד:אמר מר ביום ואפילו בשבת פשיטא טלטול בעלמא הוא איצטריך קרא למשרי טלטול אמר רבא לא נצרכא אלא למכשירי לולב ואליבא דר' אליעזר דתניא לולב וכל מכשיריו דוחין את השבת ד"ר אליעזר מ"ט דר' אליעזר אמר קרא ביום ואפי' בשבת ורבנן סברי ביום ולא בלילה:<b>מתני'</b>    ערבה  שבעה כיצד יום ז' של ערבה שחל להיות בשבת ערבה ז' ושאר כל הימים ששה: