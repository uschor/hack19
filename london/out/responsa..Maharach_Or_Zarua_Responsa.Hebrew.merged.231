<b>ראובן </b>שנתן כל נכסיו לגד ונפתלי בניו על מנת שאם ימות אחד מהם בלא זרע שיפול חבלו לאחיו, והנה הלך גד ונתן חלקו הגוף מהיום ופרות לאחר מיתה ללוי גיסו נ"ל שאם כתב בשטר לשון תנאי ובדין תנאי שיקרע מתנתו ותעמוד על ירושתו, כיון שהתנה עמו שאין לו כח במתנה זו ליתן ולמכור בתנאי דבית חורין נדרים מ"ח א' דכל מתנה שאם הקדש אינה מקודשת לאו שמה מתנה לפי' תי' התוספת האחד ב"ב קל"ד א' שתירץ גבי מתנה על מנת להחזיר ואינו נ"ל לומר מדהתנה והתנאי אינו מועיל דעתו היה כך שיועיל התנאי ושיורי שייר הגוף לאחיו כדאמר פ' המוכר את הבית ס"ג א' בן לוי שמכר שדהו לישראל וא"ל על מנת שמעשר ראשון שלי ומסקינא כיון דאמר ליה ע"מ שמעשר ראשון שלי שיורי שייר מקום מעשר לעצמו דהכא כיון דלשניהם התנה איך נאמר ששייר הגוף לזה במה שנתן לזה ולא נתן לו כי יש פירות דמה הועיל עדיין יכול למכור דקיימא לן קנין פירות לאו כקנין הגוף ואפילו לגבי נפשיה כ"ש לגבי בריא אבל אי כתב בשטר הלשון כמו שכתב על מנת שיפול חבלו לאחיו אז נ"ל אעפ"י שלשון על מנת אינו כמו אחרייך דקיימא לו כל האומר ע"מ כאומר מעכשיו דמי ואחרייך לאו כמעכשיו דמי מ"מ הכא יש לפרש כמו אחרייך כיון דבענין אחר לא מהני תנאי כמו ההוא דבן לוי וקיימא לן דאין לשני אלא מה ששייר ראשון ואפילו אם היו בהן עבדים והוציאן לחירות דעבד איסורא כ"ש מתנה דלאו איסורא קא עביד ואפי' היכא דאמר אחר לירתי כדמוכח בההיא מעשה דההיא סבתא פ' יש נוחלין קכ"ה ב' ואהני תנאי שאין יכול ליתנו במתנה ש"מ כדאמר התם לכן נראה לי שזכה ראובן בגוף הקרקע אם כך כתוב בשטר להדיא גוף הקרקע מהיום אבל אם כתוב בשטר סתם מהיום ולאחר מיתה אז צריך לדקדק כי אבא מארי זצוק"ל כתב ס"פ יש נוחלין אהא דאמר רבא בר חנא קל"ז א' ומודה רשב"ג אם נתנו במתנת ש"מ דלא קנה כיון שכתב לו מהיום ולאחר מיתה דזו היא מתנת בריא שהוא כמתנת ש"מ דלא קנה אלא לאחר מיתה לפר"ת וכבר קדמו אחרי'. ואני לא הבנתי דבריו ואין צריך לדקדק בזה כי מלשונו משמע שכתב בשטר להדיא גוף הקרקע מהיום ומיהו הפירות ודאי לא קנה דאימת קנינהו לאחר מיתה וכבר קדמו אחרים והנר' בעיני כתבתי ואשר יאמר מורי הרב ר' אשר על זה נסמוך למעשה ודעתו יודיעני ושלום כחפץ חיים בן הרב ר' יצחק נב"ה. 