יכולים צדיקים לעשות גדרים על חסידים ויראים שיעברו על מה שגדרו אע"פ שאין הצבור יכולים לעמוד באותו גדר אבל הם עצמם ברצונם מקבלים כגון שאמרו ביניהם כשאנו יושבים לפני הרב כל מי שיכנוס לתוך דברי חבירו נלקנו או כל מי שידבר דבר בטל או מי שיעכב לבא לבית המדרש על זמנם הקבוע או לבהכ"נ ולא יתן לדבריו אמתלא הנראה בעיניהם וכיוצא באלה נלקה בכך וכך. שהרי כיוצא באלה אמר רבי יוחנן בן נורי כמה פעמים לקה עקיבא בן יוסף על ידי לפני רבן גמליאל והוסיף לי אהבה לקיים מה שנאמר משלי ט ח הוכח לחכם ויאהבך: