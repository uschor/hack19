כחל בששים  וכחל  מן המנין ביצה בששים ואין ביצה מן המנין  כחל היכא דלא קרעיה ובשליה בהדי בשרא בששים:וכחל מן המנין אמר רב יצחק בר רב משרשיא וכחל  עצמו אסור ונפקא מינה דאי נפל לקדרה אחרת אוסר אמר רב אשי כי היינן בי רב כהנא הוה איבעיא לן כי משערינן בדידיה משערינן או במאי דנפיק מיניה משערינן.ופשיט דבדידיה משערינן דאי בדנפיק מיניה משערינן מנא ידעינן אלא מעתה נפל לתוך קדרה אחרת לא יאסור כיון דאמר רב יצחק וכחל עצמו אסור שויוה רבנן כחתיכת נבלה ומסקנא  בביצה בששים והיא אסורה בששים ואחת והיא מותרת וה"מ   דאית בה אפרוח אבל ביצה של עוף טמא שנתבשלה עם ביצים טהורות אינה אוסרת ואינה צריכה שיעור כדקיימא לן ע"ל סי' תשפו דמיא דביעי ולא כלום הוא ההוא  כזיתא דתרבא דנפל לדיקולא דבישרא סבר רב אשי לשעוריה במאי דבלע דיקולא אמרו ליה רבנן לרב אשי האי דיקולא דהיתרא בלע דאיסורא לא בלע ההוא כי פלגא דזיתא דתרבא דנפל לדיקולא דבישרא סבר מר בר רב אשי לשעורי בתלתין פלגי זיתי   א"ל אבוה לא תזלזל בשעורא דרבנן ועוד האמר ר' יוחנן חצי  שיעור אסור מן התורה: