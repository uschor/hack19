<big><strong>קצט.</strong></big><br><b>והיה לפנות ערב באים לבית הכנסת. ת': </b><b>ושלש</b> סעודות בשבת דנפקא לן מתלתא היום. ויאמר משה אכלוהו היום כי שבת היום לי"י היום לא תמצאוהו בשדה: ואילו הן אחת בלילי שבת. ואחת ביום בשחרית. ואחת בצהרים. ובשבת קחשיב להו. דאמרי' התם. קערות שאכל בהן ערבית מדיחן שחרית. שחרית מדיחן בצהרים כו'. נמצא דערבית ושחרית וצהרים זמן סעודה הם. והמפסיקין על שלחנם ומברכין ברכת המזון בשחרית בין שני תבשילין טעות הוא בידם ולא יצא ידי חובתו: ולעיל בסדר שבת פי' היטב: כך נמצא בתשובות הגאונים: ת'. ובאים לבית הכנסת ופותחין באשרי. ושליח ציבור עומד לפני התיבה ופותח בסדר קדושה ובא לציון. והולכין ואומרי' עד יגדיל תורה ויאדיר: ואו' קדיש עד דאמירן: ואו':<b>ואני</b> תפילתי לך י"י עת רצון אלהים ברב חסדך עניני באמת ישעך: ומוציא ספר תורה וקורין בו שלשה פרשת הסדר במקום שפסקו שם שחרית. ואינו או' קדיש בבימה אלא גולל ספר תורה. ובגלילתו אומ': יהי רצון מלפני אלהי השמים לכונן את בית חיינו ולהשיב שכינתו לתוכו במהרה בימינו ונאמר אמן: יהי רצון מלפני אלהי השמים לרחם על פליטתנו ולמנוע את המשחית ואת המגפה מעלינו ומעל כל עמו ישראל אמן: יהי רצון מלפני אלהי השמים לקיים בנו את כל חכמי ישראל הם ונשיהם ובניהם ובנותיהם ותלמידיהם ותלמידי תלמידיהם בכל מקומות מושבותיהם ונאמר אמן: יהי רצון מלפניך אלהי השמים שנשמע ונתבשר בשורות טובות ושמועות טובות מארבע כנפות כל הארץ אמן: אחינו אחינו כל בית ישראל ונשיאנו ואנוסי ישראל הנתונים בצרה ובשבייה העומדים בים וביבשה המקום ירחם עליכם ויוציאכם מצרה לרווחה ומאפילה לאורה בעגלא ובזמן קריב ואמרו אמן: יהי חסדך י"י עלינו כאשר יחלנו לך: ועומד להחזיר ספר תורה למקומו: ואו' יהללו את שם י"י וגו': והעם עומדי' איש נגדו עד שיחזור ספר תורה למקומו. ואו' קדיש עד דאמירן: ומתפללין בלחש אבות וגבורות וקדושת השם. ואומ':