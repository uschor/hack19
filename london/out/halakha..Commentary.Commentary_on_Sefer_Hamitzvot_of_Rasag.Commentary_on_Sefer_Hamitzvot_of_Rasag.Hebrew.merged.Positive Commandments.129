<b>ובער עצי אשירה ערך.</b> מ"ע להבעיר בכל יום אש המערכה מדכתיב והאש על המזבח תוקד בו ובער עלי' הכהן עצים בבוקר בבוקר וגו'. ותניא סופ"ק דיומא ונתנו בני אהרן הכהן אש על המזבח. אע"פ שאש יורדת מן השמים מצוה להביא מן ההדיוט עיי"ש. וכן באזהרותיו אשר על סדר עשרת הדברות דבור ראשון מנה רבינו הגאון ז"ל מצוה זו. וכן מנאה באזהרות אתה הנחלת להסיק עצי המערכה בבוקר בבוקר עיי"ש. והרמב"ם עשין כ"ט וכל הנמשכין אחריו. אבל הבה"ג וסייעתו ז"ל לא מנאוה. ועי' מש"כ בזה לקמן לאוין קפ"ח: 
