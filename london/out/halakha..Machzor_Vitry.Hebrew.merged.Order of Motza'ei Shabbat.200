<big><strong>ר.</strong></big><br><b>אתה</b> אחד ושמך אחד ומי כעמך ישראל גוי אחד בארץ תפארת גדולה ועטרת ישועה מנוחה וקדושה לעמך נתת. אברהם יגל. יצחק ירנן. יעקב ובניו ינוחו בו. מנוחת אהבה ונדבה מנוחת אמת ואמונה מנוחת שלום ושלווה והשקט ובטח. מנוחת שלימה שאתה רוצה בה יכירו בניך וידעו כי מאתך היא מנוחתם ועל מנוחתם יקדישו את שמך: אלהינו ואלהי אבותינו רצה במנוחתינו כו': רצה ומודים. ושים שלום. וג' פסיעות: ושליח ציבור אחר תפילתו אומ' ג' מקראות הלל של צידוק הדין והציבור עונין אחריו כל מקרא ומקרא: צדקתך כהררי אל ומשפטיך תהום רבה אדם ובהמה תושיע י"י תהילים ל״ו:ז׳: וצדקתך אלהים עד מרום אשר עשית גדולות אלהים מי כמוך שם עא: צדקתך צדק לעולם ותורתך אמת שם קיט: קדיש שלם: ומפסיקין: למוצאי שבת שליח ציבור יורד לפני התיבה ופותח והוא רחום: ואומ' ברכו: ופורס את שמע בשתים לפניה ושתים לאחריה כמנהג בחול ואומ' קדיש עד דאמירן: ועומדין לתפילה ואו' הבדלה בחונן הדעת: אתה חננתנו מדע ותלמדינו לעשות רצונך ותבדילנו י"י אלהינו מכל העמים אשר על פני האדמה כי אתה הבדלתה בין קודש לחול בין אור לחשך בין ישר' לעמים בין יום השביעי לששת ימי המעשה. אבינו מלכינו החל עלינו את הימים האלה הבאים לקראתינו לשלום חשוכים מכל חט ומנוקים מכל עון ואשמה ומדובקים ביראתך ומחוננים מאתך בינה דיעה והשכל ברוך אתה י"י חונן הדעת:<b>ואם</b> חל יום טוב בשבוע הבא אין אומ' ויהי נועם וסדר קדושה כל עיקר אלא לאחר סיום תפילת לחש אומ' שליח ציבור קדיש כו': ויתן לך: ואם בא לומ' ויהי נועם: לאחר שמונה עשרה אומ' קדיש עד דאמירן. ופותח ויהי נועם עד סוף המזמור והציבור כמו כן. אורך ימים אשביעהו ואראהו בישועתי. וכן מנהג שחוזר ושונה שליח ציבור אותו פסוק והציבור אחריו. ואומ' ואתה קדוש. וכל סדר קדושה. קדיש כו': ומביאין לו יין של כוס ברכה ומבדיל: ברוך אתה י"י אלהינו מ"ה בורא פרי הגפן: ברוך אתה י"י אלהינו מ"ה בורא עצי בשמים: ברוך אתה י"י אלהינו מ"ה בורא מאורי האש: ברוך אתה י"י אלהינו מ"ה המבדיל בין קדש לחול בין אור לחושך בין ישראל לעמים בין יום השביעי לששת ימי המעשה ברוך אתה י"י המבדיל בין קודש לחול: וטועם ממנו מלא לוגמיו ומיסב פניו לצר אחר מפני כבוד הרבים: ואומרי' כלם: