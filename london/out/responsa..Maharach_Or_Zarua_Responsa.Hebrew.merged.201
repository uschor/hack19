<b>פ' כיצד </b>מעברין נ"ח ב' אין מודדין אלא מן המומחה, פר"ח לשון מיחה ומחה אל כתף כלומר שימדוד נגד העיר ולא ילך לצדי העיר למדוד שמא יש שם מישור וקרקע חלקה ולפי זה יציין תחומי העיר וכנגד העיר שמא יש הרים וגאיות, שצריך להבליע ולקדר או למדוד מדידה יפה. ולא הבנתי דלפי זה יצטרך למדוד מכל העיר על פני כולה שאם ימדוד מן אמצעיתה שמא יש בצידיה הרים וגאיות, ולעיל אמרנו היה פגום אחד יוצא מן העיר בקרן מזרחית דרומית רואין כאלו פגום אחריו יוצא בקרן מזרחית צפונית ומותחין חוט עליהם ומודד משם ולהלן. ושמא נראה פירושו שר"ל אם ילך לצדה וימדוד ברוח מזרחית ודאי לפי זה יציין כל אותו הרוח אכן יש לחוש שלפי ציונו ישים טבלה בקרן מזרחית דרומית ומקרן הטבלא ימתח חוט לקרן טבלה שבמערבית דרומית וכל רוח דרומית לא ימדוד ושם יש הרים וגאיות, שצריכים קידור או הבלעה. 