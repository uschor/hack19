עובדא כר"ע הוה אמרינן הלכתא כרבנן דאסרי בין בלישה בין בקטוף כדקיי"ל בכל דוכתא דלא איפסיקא בה הלכתא בהדיא   ויחיד ורבים הלכה כרבים אלא השתא כיון דאשכחן דר' יהושע בן לוי דהוא בתרא עבד עובדא כר' עקיבא ש"מ דהלכה כר' עקיבא ולא מצית למימר דלית הילכתא כר' יהושע בן לוי חדא דלא אשכחן אמורא דפליג עליה ועוד דהא גמרא אייתי ראיה מיניה ואי לאו הלכתא כוותיה היכי אייתי ראיה מיניה אלא ודאי הלכה הוא ואשכחן מקצת רבוותא דאסרי בין בלישה בין בקיטוף בין ביום ראשון בין ביום שני כרבנן ואיתא רבוותא אחרינא דשרו ואנן כתבינן מאי דסבירא לן:  ת"ר דברים טז לחם  עוני פרט לחלוט ואשישה  יכול לא יצא אדם ידי חובתו בפסח אלא בפת הדראה בלבד ת"ל   מצות מצות ריבה הכתוב ואפילו כמצתו של שלמה אם כן מה ת"ל לחם עוני פרט לחלוט ואשישה פירוש פת  הדראה פת סובין:  ואי קשיא לך הא דאמרינן יבמות מ. האי חלוט דאמרינן מצה היא למאי הילכתא אמר רבינא לומר שארס יוצא ידי חובתו בפסח התם שחלטו כרותחין הכא שחלטו בדבש דיקא נמי דקתני דומיא דאשישה ש"מ   תניא בית שמאי אומרין אין אופין פת מרובה ביום טוב ובית הלל מתירין והני מילי בשאר ימים טובים אבל בימות הפסח אסיר למילש  ולמיפא יותר מחמשת רבעים קמח  ועוד   היינו שיעור חלה והיינו דאמר   רבא קבא  מלוגנאה לפיסחא:תנו רבנן יוצאין בפת נקיה והדראה ובסריקין המצוירין בפסח ואע"פ שאמרו  אין עושין סריקין המצוירין בפסח אמר רבי יהודה דבר זה שאל ביתוס בן זונן לחכמים מפני מה אין עושין סריקים המצוירין בפסח אמרו לו מפני שהאשה שוהה עליהן ומחמצתן אמר להם   אפשר יעשנו כדפוס ויקבענו כיון אמרו לו יאמרו כל הסריקים אסורין וסריקי ביתוס מותרין ולא של נחתומין    אמרו אלא של כל  אדם אבל של נחתומין כיון דבקיאי 