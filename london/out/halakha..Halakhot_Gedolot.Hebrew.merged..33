<b>ברישא</b> צריכין למיתב בההוא דינא חמשא ומסיים לההוא שליח ב"ד סנדלא ברגליה ומקרי ליה ליבמה מאן יבמי ומקרי ליה ליבם לא חפצתי לקחתה ואתיה יבמה ושריא לה לסנדלא ושלפא ליה מכרעיה ושדיא רוקא נפישא על ארעא קמי יבם וצריכין דייני למיחזי רוקא כי נפיק מפומה דיבמה ומקרין לה ליבמה ככה יעשה לאיש וגו' ונקרא שמו בישראל וכל דיתבי תמן ענו בתרה חלוץ הנעל חלוץ הנעל.ומצוה למיתב ביה חמשה. וכד כתיב גט חליצה לכתוב במותב תלתא הוינא דאמר ליהגאון לספריה לא תכתוב אלא במותב תלתא הוינא וחתמין תלתא וצריך לסרגולי מגילתא ואי משרטיט בריותא ולא כלום עד דמסרגיל סרגולי דהלכתא כר' יצחק דאמר שתים כותבין בלא שרטוט שלש אין כותבין: