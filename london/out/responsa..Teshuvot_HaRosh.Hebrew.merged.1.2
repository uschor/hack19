<b>שאלה </b>להר' יחיאל ז"ל ילמדני אבי מורי ורבי ראובן ושמעון ששכרו ב' בתים זה אצל זה ולהם ב' חצרות ומלבד החצרות האלו עוד להם חצר באמצע בשותפות והיה משתמש כל אחד בחלקו והלך ראובן והשכיר ביתו ללוי עד שתכלה השנה ושמעון מעכב עליו ואומר איני חפץ בשותפות של לוי כי ירא אני שמא נבא לידי קטטה יחד ואם על כל פנים דעתך להשכירו לו הנח לי החצר המשותף ואני אתן לך שכירות כפי חלק המגיע ממנו הודיעני אם הדין עמו אי הוי כמו זה נהנה וזה לא חסר או אם האחר יכול לגלגל עליו הרבה מן השכירות כי יאמר שהוא צורך גדול לבית ואם שמעון יכול לעכב אף שלוי אינו מרבה בדיורין.<b>תשובה </b>בני שיחיה יראה לי שהדין עם שמעון חדא שטוען שרוצה ליתן לו כפי שכר המגיע לחצר לפי ראות הדיינים כי הוא מצרן ושותף  שייך ביה הישר והטוב כמו גבי מכר כיון שאין ראובן נפסד בדבר דשכירות ליומיה ממכר הוא ואין אונאה מטעם זה כדאי' בפ' הזהב נ"ו ה"ה לענין מצרנות שייך ביה ועשית הישר והטוב כמו גבי מכר ועוד אני אומר שנים ששכרו בית בשותפות לדור בו יחד אין אחד מהשותפים יכול להושיב אחר במקומו אפילו יש לו דיורין פחותין ממנו כי הוא יכול לומר אותך יכול אני לקבל ואחר אי אפשי לקבל כי הדבר ידוע שאין הדירה מקובלת עם כל אדם בשוה יש מפני חשיבותו שאדם בוש ממנו ויש מפני גריעותו שאדם בוש לדור עמו ויש שהוא בעל קטטה ויש שאינו נאמן הלכך אדם הרוצה לדור בשותפות מדקדק עם מי שהוא חפץ לדור ולא יוכל אותו שקבל לדור עמו להושיב אחר במקומו וגם לכופו לחלוק אינו יכול כיון שהבית אינו שלהם כי אם שכור לזמן ואפי' לר"ח שפי' בהשוכר את האומנין בתוס' ע"ט ל"צ דפרקה לטועניה בגוה כגון שמכר סחורתו שיש לו בספינה לאחר ומאי תרעומות משום שינוי דעתא דאפי' אין הספן חפץ בשני כמו בראשון כי שמא קשה הוא מן הראשון ואפ"ה תרעומות דוקא הוא דאית לי' אבל לעכב אינו יכול היינו דוקא ספן שספינתו עשוי' לכך להשכירה לאחרים דיש טוב ויש רע ואינו נמנע בשביל זה להשכיר ספינתו אבל לדור בבית בשותפות אדם מדקדק בדבר ונמנע מלדור עם אדם שאינו מקובל עליו .