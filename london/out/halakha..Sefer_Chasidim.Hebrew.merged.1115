תשמיש המטה יש לעשות בצניעות שלא יראה שום דבר חי כי אע"פ שאין חיה מדברת עתה אם יעשה לפני בהמה וחיה או יראה כשרובעין הבהמות שמא מחמת תאוה יתירה בא לשכב עם בהמה או הבהמה עם האשה וגזרו אפי' זבובי ' אטו בהמות ופן תהרהר אחריהם וכ"ש לפני בני אדם וגם שלא ישמעו קולם כשמשמשין. לכך ר' אליעזר לא היה משמש אלא בחצי הלילה פן תשמע אשתו שום איש או הוא אשה ויהרהרו אחריהם ויהיו הבנים כממזרים וכתיב בראשית ג טז ואל אישך תשוקתך ולא אל איש אחר: