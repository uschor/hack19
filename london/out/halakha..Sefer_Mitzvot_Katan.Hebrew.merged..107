 
<b>להפר </b>נדרי' דכתיב במדבר ל ואיש' יפרנו וכן דרשו רבותינו לעולם ידבק אדם לשלש' דברים לחליצ' ולהבאת שלום ולהפרת נדרים ודרשו רבותינו שבידו להפר נדר בתו ונדרי אשתו: של בתו משתגיע לעונת נדרים עד שתבגר: ועונות נדרים היא מאחת עשרה שנה ויום אחד אם יודעת לשם מי נדרה נדרה נדר: ואם אינה יודעת לשם מי נדרה אין נדר הנדר ונדרי אשתו משנכנסה לחופה עד שיגרשנה: ונערה המאורסה אביה ובעלה מפירין נדריה ואין אחד מהן מפר לבדו מת הבעל נתרוקן רשות לאב ומפיר האב לבדו: מת האב לא נתרוקן רשות לבעל: מיהו בעוד ששניהם חיים אם הפר הבעל ולא הפר האב: או הפר האב ולא הפר הבעל ועברה על נדרה אינה לוקה: ואלו נדרים שהם מפירין נדרי ענוי נפש ודברים שבינו לבתי ובינו לאשתו אך נדרי ענוי נפש מפיר לעולם ונדרים שבינו לאשתו אינם מיפרים אלא כל זמן שהי' תחתיו ומפיר אותם אע"פ <i data-commentator="Haggahot Rabbeinu Peretz on Sefer Mitzvot Katan" data-order="1"></i> שלא חל כמו שאמר' הרי עלי שלא לאכו' בשר אם אלך למקו' פלוני ואינו מפר אא"כ שמע ונדרי' אחרי' אינו מפר ואם נדר' מדברים שהי' משועבדת לבעל' אין צריך להפר ומפר לה כל היו' עד חשיכה ואם הפר האב ולא שמע הארוס ולמחר שמע אינו יכול להפי': ואם לא שמע ונתגרש': או נתאלמנה בו ביום: ונתקדשה לאחר: אביה ובעלה האחרון מפירין נדרים: ואם שמע וגרשה איבעיא לן: אי גרושין כשתיקה דמי: או כהקמה דמי ולא איפשטא: ולכאורה יש להחמיר: ונשאלין על ההיקם ביום שמיעה: ואין נשאלין על ההפר: וצריך להפר ביום השמיעה: והמקיים בלבו הוקם: והמפר בלבו אינו מופר: ונדר שהופר מקצתו לא הופר כולו ובעל וכן אב שאמרו בלשון התרה לא אמרו כלום: ואם אמר טלי ואכלי צריך שיבטל בלבו: אך בכל לשון שישמע ממנו לשון ביטול הנדר מעיקרו הרי זה מופר: שמע שנדר' ושתק ואמ' מה ששתקתי שלא הייתי יודע שהייתי יכול לבטל: או שלא הייתי יודע שזה נדר יפר: 
