<b>על </b>אשר כתבתי דמדין ודברים סלקא נפשה ולא מחלה הכתובה וצריך לישב דריש פרק הכותב אמר רב נחמן דמגופה של קרקע קנו מידו וכן פוסק אמימר הת' דוקא הת' דאם לא כן הקנין למאי מהני אבל הכא מהני הקנין שאם יש בידם משל אחרים או מלוה שביד אחרים והם יקדמו לגבותם שזכו בהם ולא תוכל לידון עמם על ככה להוציא מידה ודמי לההיא דמי שהיה נשוי צ"ג א' דאמר שמואל בכותבת בעלת מאתים לבעלת מנה דין ודברים אין לי עמך במנה ואפילו הכי גובה עם בעלת שלש מאות בשוה משום דאמרה לה מדין ודברים סליקת נפשאי, ופירש הקונטריס וז"ל מדין ודברים סליקית נפשאי לא נתתי לה חלקי במתנה מה שגבתה לא בשליחותי גבתה שתאמרי לי נטלה זו חלקה אני סלקתי עצמי מלריב עמה ומלמעט חלקה במנה וגברה ידה לגבות חצי מנה בשעבוד שטרא עכשו אני בא לחלוק עמך בנותר שלא סילקתי עצמי מלריב עמך שעבודי ושעבודך שוה עכ"ל וכאן אין נראה שתסתלק באמירה בעלמא בעודה ארוסה דריש הכותב דשניהן נשואות ושוות בשעבוד שדה זו וכן משמע ס"פ מי שהיה נשוי דתנן מי שהיה נשוי לשתי נשים ומכר את שדהו כתבה הראשונה דין ודברים אין לי עמך וכו' ופריך בגמ' וכי כתבה ליה מאי הוי והא תניא האומר לחברו וכו' ואמרו שם התוספות תימא מאי קא פריך והלא לא בא עדיין והוא כמו כותב לה בעודה ארוסה אומר אני דשפיר פירש ר"י דהכא כמו כותב לה והיא נשואה ולא דמי לארוסה כלל דארוסה אם מכרה ונתנה קיים אבל הכא אין יכול למכור אם לאו שתטרוף כל שעה ע"כ לשון התוספ' הא למדת שמן השעבוד אין יכול להסתלק באמירה אלא בקנין, ואפילו הכי לעיל בכותבת בעלת מאתים לבעלת מנה אומר שלא סילקה עצמה אלא מלריב עמה ולא נתנה חלקה במתנה וה"ה בעובדא דידן וממש היא היא. 