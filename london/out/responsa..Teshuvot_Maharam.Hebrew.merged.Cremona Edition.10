<b>על </b>אודות ראובן הפורש מן הציבור שלא לתת לתוך כיס של צדקה. ושלא לתת עמהם מס. אם כך נהגו בעיר מימי קדם שלא לתת ביחד אלא כל אחד נותן לבד אינם יכולים לכופו ולשנות מנהגם אם לא מדעתו. אך אם נהגו לתת ביחד אינו יכול להפרד מהם דקיימא לן בפרק הגוזל בתרא בבא קמא דף קיו דשותף אינו חולק שלא לדעת חבירו וכי האי גוונא נמי משמע בפרק המקבל. ואפילו אם הוא עיר חדשה דאכתי לא נהוג מידי. נרא' דכופין אותו לתת עמהם לתוך הכיס. כדתניא בתוספת' כופין בני העיר זה את זה לבנות בית הכנסת ולקנו' להם ס"ת נביאים וכתובים. וה"ה להכניס אורחים ולחלק להם צדקה. וכן משמע בפ"ק דבבא בתרא דף ח כמה יהא בעיר ויהא כאנשי העיר. שלשים יום לתמחוי. ג' חדשים לקופה. ו' חדשים לכסות. ט' חדשים לקבורה וכו' אלמא דכופין הבא לגור ליתן עמהם למילי דצדקה. אע"פ שלא נשתתף עמהם מעולם. וה"ה שכופין אותו להשתתף עמהם במס. מהא דאמרי' פרק חזקת הבתים בבא בתרא דף נה פרדכת מסייע מתא וכו'. אלמא דאפי' פרדכת צריך ליתן עם בני העיר. ואע"ג דמסיק ה"מ דאצילתיה מתא וכו'. הכא באדם שאינו ברדכת צריך ליתן עמהם אע"ג דלא אצילתיה מתא. וכן משמע בההיא דרב נחמן בר רב חסדא רמא כרגא ארבנן. א"ל רב נחמן בר יצחק עבר מר אדאוריית וכו'. משמע דדוקא בר מרבנן לא. אבל כל בני העיר חייבין להשתתף וליתן בשותפות לפי ממון וכן משמע בתר הכי בעובדא דההוא כובס דכל בני העיר חייבין והוי כמו לפסי העיר ולשורא ולפרשא ולטורזיינא ולגלי גפא דכולן חייבין: ושלו' מאיר ב"ב: 