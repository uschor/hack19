<b>אמנם </b>לסעודה ודאי אסור ליכנס כדאיתא פ' אלו מגלחין מועד קטן ד' כב: ועל כל המתים אינו נכנס לבית המשתה עד ל' יום ולשמחת מריעות שרי לאלתר מכלל דלסעודת מצוה עד ל' יום והא דבמס' שמחות פ"ט משמע איפכא דקתני התם על כל המתים אסור ליכנס לבית שמחה עד ל' יום על אביו ועל אמו עד י"ב חודש אלא א"כ היתה לשם שמים אלמא דסעודת שמחת מצוה שרי טפי מסעודת מריעות תירץ רבי' אברהם בר דוד דהתם מיירי דעיקר השמחה תלוי' בו כגון משיא יתום ויתומה עני ועניה ועושה יציאת הנשואין משלו ההוא מותר על אביו ועל אמו תוך י"ב חודש בתר ל' יום אבל בתוך ל' על כל המתים אסור כדתניא התם כל ל' יום לנשואין אע"ג דעיקר השמחה תלוי בו שהוא בעצמו חתן וכ"ש לשמחת נשואין של אחרים שהוא אינו עיקר בעל השמחה אסור על אביו ועל אמו עד שנים עשר חודש ועל שאר מתים שלשים יום בכל מיני סעודת שמחה אסור כדפרי': 