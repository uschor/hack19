<b>תנן </b>בפ' שואל אין מחשיכין על התחום לשכור פועלים ולהביא פירות אבל מחשיך הוא לשמור ומביא פירות בידו ופריך בגמרא ואע"ג דלא אבדיל והאר"א בן אנטיגנוס משום ר"א בר' ינאי אסור לו לאדם שיעשה חפציו קודם שיבדיל וכ"ת דאבדיל בתפילה כו' עד א"ל ר' אבא לרב אשי במערכא אמרו הכי מבדיל בין קודש לחול ועבדין צרכיהון א"ר אשי כי הוינן בי רב כהנא הוי אמרי' המבדיל בין קודש לחול וסלתי' סלתי פירש"י אמרי' המבדיל בין קודש לחול להכירא בעלמא ללות המלך ועבדינן צרכין. ואחר כך אנו מברכין על הכוס ברכה גמורה דהבדל' וכ"ש דאם הבדיל בתפיל' מותר לעשות צרכיו וחוזר ומבדיל על הכוס עכ"ל הילכך צריך חזן הכנסת להזהר במו"ש שלא להדליק את הנרות עד שיתפלל תפילת ערבית ויבדיל בתפלה או בלא תפילה יאמר בא"י אמ"ה המבדיל בין קודש לחול וידליק. וברינוס ראיתי חזן הכנסת מקרים להתפלל ערבית ואחר כך מדליק ובפר"ח כתב וסלקא שמעתא שאסור לעשות מלאכה עד שיבדיל ואפי' לא אמר אלא המבדיל בין קודש לחול דיו והא רב אשי דהוא בתרא אמר כי הוינן בי רב כהנא הוה אמר המבדיל בין קודש לחול ואפכו  סלתי כלומר היינו מתעסקין במלאכה ולא בא רב אשי למעט אלא שאין צריך לומר הבדלות כאשר חלקו בערב פסחים אבל צריך להזכיר ברכה בשם ומלכות דלא גרעה מברכת הפירות וברכת המצות וכן הלכה עכ"ל ואמרי' בירושלמי פ"ק דתענית ופ' מקום שנהגו כל הדברים עושי' אות' במנהג  נשיא דנהגון דלא למיעבד עובדא מפקי שובתא אינו מנהג עד דפני סידרא מנהג וראיתי מפרשים דהיינו סדר קדושה אע"פ שכבר הבדיל מיהו חזן הכנסת מדליק הנרות בביהכ"נ כשהבדיל בתפילה אפי' קודם סדר קדושה: 