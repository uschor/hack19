קי"ב וששאלתם כיצד חליצת מעושת כגון שאמר איני חולץ והכוהו ב״ד והביאוהו את הסנדל ונתנו אותו ברגלו בעל כרחו ובאת היבמה וחלצו נעלו מעל רגלו אם אמר רוצה אני כשרה חליצה מוטעת היכי דמי כגון שאמרו לו חלוץ לה והיא תתן לך מאתים זוז או אמרו לו חלוץ לה ואח״כ אתה כונסה ואע״פ שהיא מוטעת כשרה ויבמה גדמת חולצת בשניה אמר רבא חליצה מוטעת לעולם כשרה והוא אם אמר רוצה אני ואם לא אמר רוצה אני פסולה וכן הלכה נוהגת וחלוצה שחלצה מקטן אסורה לכל עד שיגדיל ויחליץ לה חליצה אחרת: