א"ר אסי א"ר יוחנן בשקנו מידו   וכי קנו מידו מאי הוי קנין דברים בעלמא הוא ולהדרו בהו שקנו מידו ברוחות פלוני קיבל רוח מזרחית ופלוני קיבל רוח מערבית  רב אשי אמר כגון שהלך זה בעצמו והחזיק בחלקו וזה בעצמו והחזיק בחלקו ומשום הכי לא מצו הדרי בהו:מקום שנהגו לכנות גויל גזית וכו':גויל אבני דלא משפיאן גזית אבני דמשפיאן כדכתיב מלכים א ז׳:ט׳ כל אלה אבנים יקרות כמדות גזית מגוררות במגרה מבית ומחוץ:כפיסים ארחי לבנים לבני:בגויל זה נותן ג' טפחים וכו':דף ג: איבעיא להו הן וסידן או הן בלא סידן ואסיקנא הן וסידן:הכל כמנהג המדינה:לאיתויי מאי לאיתויי אתרא דנהיגי בהוצא  ודפנא:לפיכך אם נפל הכותל המקום והאבנים של שניהם:פשיטא לא צריכא דנפל לרשותיה דחד מינייהו אי נמי דפנינהו חד לרשותיה מהו דתימא להוי אידך המוציא מחבירו עליו הראיה קמ"ל דלא: ושמעינן  מהא דמילתא דידיעא לתרי שותפי אע"ג דאיתא השתא ברשות דחד מינייהו לא נפק מחזקה דאידך  מאי טעמא משום ב"מ ד' קטז: דשותפין לא קפדי אהדדי הילכך לית להו חזקה אלא בראיה או לאחר חלוקה:ב  דף ד: ד"ת מ"ז וכן  בגינה מאי קאמר ה"ק וכן בגינה סתם כמקום 