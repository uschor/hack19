<b>הכהן </b>הגדול מאחיו מו' מורה צדק אשר דבריו מתוקים וכראי מוצקים. אשר לו חוקים ומשפטים צדיקים אמרות אדוני אמרות טהורות בצדק מנוקים הכהן בכיהונו. מ"ו ה"ר אליקים מן המזבח ולמעלה אין בודקי'. אדו ומו' שאל על ראובן שהכיר ספריו ביד שמעון שגזלם מן הגוים ביום גזירה. וידוע לכל שגנבום וגזלום ביום גזירה וכו'. למדתנו רבינו בפרק הגוזל בתרא בבא קמא דף קיד המציל מן הנהר או מן הגייס ומן הליסטים אם נתייאשו הבעלים הרי אילו שלו. ודייק בגמר עלה אם נתייאשו אין. הא סתמא לא. אמר רב אשי לא שנו אלא ליסטים א"ה הואיל ודייני בגוזתא אבל ליסטים ישראל דאמרי מי יימר אפילו סתמא נמי מייאש. אלמ' חזינן דליסטים א"ה אי לא שמעינ' ליה בהדיא דמייאש אמרי סתמא לא מייאש. הילכך שמעון דקננהו מן הגוי בטאי לקנינהו שינוי רשות בלא ייאוש מי איכא למ"ד דקני. וא"ת והתניא בתוספת' דמעשר שיני בפ"ק ומייתי לה בפרק הגוזל בתרא בבא קמא דף קטו מי שבא בדרך ומעות בידו ואנס בא כנגדו. לא יאמר פירות שיש לי בביתי יהו מחוללין על מעות הללו. ואם אמר דבריו קיימין. ומוקי לה התם דוקא דיכול להציל על ידי הדחק. הא אינו יכול להציל כלל לא אמר כלום. משום דסתמ' אייאושי מייאשי אלמא דבליסטים שאינו יכול להציל מידו סתמ' מייאש. י"ל ההיא באנס ישראל משום דאמרי מי יימר סתמא מייאש. אי נמי י"ל אפילו תימא בליסטים א"ה ובדבר שאין בו סימן כגון מעות דאיירי בהו התם הוי דבר שאין בו סימן. ואפילו אם ימצאום ביד הליסטים מצי למימר לה"דם. ולעניין להחזירם בחנם יפה כתב אדו' דדמי לגנב מפורסם דלא עשו בו תקנת השוק. וצריך להחזירו בחנם. דאפילו גנב מפורסם שמוכר חפץ אחד. אף על גב דלא ידוע אם זה החפץ גנוב אתו. ונמצא שגנוב היה אתו צריך הלוקח להחזירו בחנם. דהוה ליה לאסוקי אדעתיה דילמא גנביה. כ"ש האי דידוע היה לו שגזלו וגנבו דלא הוה ליה למיזדבניה. וצריך להחזירו לבעלים בחנם כיון דאוכחן דלא אייאש. וכבר בא מעשה לידינו על אחד שקנה ספרים בדור"ינגא מן הריקים המחזרים במלכות ושוב באו הבעלים ותבעו הלוקח לדין וחייבנוהו להחזיר בחנם משום דגנב מפורסם לא עשו בו תקנת השוק: 