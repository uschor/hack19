<b>לא יחבול רחים ורכב. ובגד אלמנה. אליה קפל. </b>כתיב בפרשת תצא לא יחבל רחים ורכב כי נפש הוא חובל. וכתיב שם ולא תחבול בגד אלמנה. וזהו שכתב ובגד אלמנה. כלומר וגם לא יחבול בגד אלמנה. ומש"כ אליה קפל. ר"ל שיהא מקופל ומונח אצלה אפי' שאינה צריכה לו עכשיו. אלא מקיפל ומונח. והוא מלשון טלית מקופלת. בשבת קמ"ז ע"א עיי"ש. ועי' ג"כ שם לעיל ק"כ ע"א. ומה שמנה רחים ורכב בלאו אחד אע"פ שהוא מהמונים כל פרט ופרט שבלאו אחד בפ"ע. ובאמת הסמ"ג והסמ"ק לטעמייהו אזלי ומנו גם כאן רחים ורכב בשני לאוין. בסמ"ג לאוין קפ"ט ק"ץ ובסמ"ק סי' רס"ח רפ"ט עיי"ש. מ"מ רבינו הגאון ז"ל מנאן מצוה אחת. וכן הרמב"ן ז"ל אע"ג שבכל הנפרטים בלאו אחד מונה כל פרט ופרט בפ"ע. מ"מ כאן ברחים ורכב מודה שאין נמנין אלא מצוה אחת. כמבואר בדבריו בשורש תשיעי. ובסוף סה"מ עיי"ש. והיינו משום דאין כאן אלא אזהרה אחת שלא לחבול כלים שעושין בהן אוכל נפש. וגם אי לאו דגלי קרא בפירוש רחים ורכב ידעינן דעל כל כלי וכלי בפ"ע עובר בלאו. אלא דמשום דרחים ורכב אינם אלא שני חלקים של כלי אחד. דשניהם יחד כלי אחד הם. הוה סד"א דאינו חייב אלא אחת. להכי גלי קרא דאפי' הכי חייב עליהן משום שני כלים. וכדתנן בפרק המקבל קט"ו ע"א עיי"ש. ולא אתי קרא ללאו מיוחד בפ"ע אלא לגלויי דכל חלק חשיב ככלי בפ"ע להתחייב עליו. ומה"ט גם הרמב"ם ז"ל אע"ג דלפי דעתו בשורש תשיעי כיון דגלי קרא דחייב על כל אחד בפ"ע הי' ראוי למנותן כאן שני לאוין. אפי' הכי לא מנאן אלא לאו אחד. וכמו שביאר הרמב"ם ז"ל בסה"מ לאוין רמ"ב עיי"ש בדבריו ז"ל וזה ברור ואין להאריך. וגם באזהרותיו שע"פ עשרת הדברות בדבור לא תרצח מנאן רבינו הגאון ז"ל מצוה אחת עיי"ש: 
