<b>סימן קלד </b>על דבר האבל תוך ז' אי שרי ליה ללכת לבהכ"נ ביום ראשון דסליחות. שאירי הח"ר יודא כתב לי ג"כ מזה ואמת כי כבר התרתי כך בזכור ברית ונראה שהוא צורך שעה הרבה יותר מבתחלת הסליחות שהוא יום תענית לכל וכתבו החיבורים שמשום צורך שעה התירו בליל יום כפורים לומר פיוטים לאור הנר אבל היכא דליכא צורך שעה הניכר משמע קצת דאסור וכה"ג אבל בליל ט' באב הוצרכו החיבורים להתיר ללכת לבהכ"נ משום דבלאו הכי כולם אבלים הם משמע אי לאו מהאי טעמא הוי אסור אף בלילה שהרי הזכירו בפירוש לילה ויום והתם נמי צורך שעה קצת הוא לשמוע קריאת איכה בלילה ואי שרינן בכל לילה משום צורך קצת לא היה לכתוב אלא האבל מותר לילך לבהכ"נ אפילו ביום ונראה הטעם כיון דהולך הוא בתוך חבורת בני אדם לא מקרי מתבודד והוי לילה כמו היום שאסרו חכמים לצאת מפתח ביתו כדי לישב בדד. נאם הקטן והצעיר שבישראל: 
