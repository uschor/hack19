<b>יינו</b> של ישר' שברשות ישראל בלא שום חותם והניח שם גוי ופתח פתוח לרשות הרבים והישראל הולך לחוץ מותר אם לא הודיעו היכן הולך. אבל הודיעו שמפליג ובתוך כך יוכל הגוי ליגע ביין אסור. אבל אם ישר' אחר דר בעיר מותר דמיניה מירתת. ובמקום שאסור פי' רבינו שמואל הני מילי היכא שיכול להביא מים תחת חסרון היין שהוציא, או להחליף טוב ברע, אבל כדי ליגע בחנם לא חיישי': ושמא הני מילי בחבית אבל גיגית או כוס של יין שקלין ליגע נראה דאסור בלא שהיית שיעור למלאות החסרון, שכן דרך ליגע ביין שלפניו דרך מתעסק: אבל אם יש מנופה על החבית מקרקע יבישה או נסר או עור קבוע במסמרות מותר, ולא חיישינן לשתמא לנקוב המנופה ולסותמו, דהא הלכה כרשב"ג דלא חייש לשתמא, וגם לא חיישינן להסיר כל המגופה ולעשות אחרת כמוה דהא הלכה כר' אליעזר דלא חיישינן לזיופא, ותרוייהו פסקי הלכה צריכי, אבל נעורת או מטלית תחוב בפי החבית אפילו תחוב בדוחק אין זה חותם דגוי לא מירתת להסירו ולהחזירו: ואסור לשלוח חבית של יין מעיר לעיר בעניין זה: