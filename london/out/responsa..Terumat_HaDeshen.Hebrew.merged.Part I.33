<b>שאלה לג </b>אכל ענבים חדשים קודם הבציר ובירך ועליהם שהחיינו. כשישתה אח"כ תירוש צריך לברך שנית או לאו: 
<b>תשובה </b>יראה דצריך לברך שנית. וכן שמעתי מאחד מהגדולים שהורה כענין זה כגון שאם אכל ובירך כבר על הגודגדניות שקורים קירש"ן חוזר ומברך זמן על אותו שקורין ווייכשל"ן או אמרעל"ן וביש ארצות שקורין הכל קירש"ן אלא לאילו קורין קירש"ן אדומים ולאלו שחורים ואפ"ה היה נראה לו לברך דחשבינהו להו לתרי מיני לענין ברכת זמן. וכן מצאתי בהדיא כהוראה זו בספר חסידים ומייתי ראייה מפלוגתא דר"א ור"י בתאנים שחורות ובתאינים לבנות תרי מיני לענין העלאות תרומה וה"ה לענין ברכת זמן דגודגדניות. וא"כ ה"ה נמי לענין ענבים ותירוש דנמי תרי מיני חשיבי וקי"ל כרבא דאזלינן בתר שמא פ' בתרא דע"ז וחמרא חדתא בענבי תרי מיניהם. וא"ת נהי נמי דתרי מיני חשובין לענין ביטול מ"מ אין סברא שיברך עליהם תרי זמני משום דהתירוש אינו בא אלא מן הענבים ולא דמי לגודגדניות דהתם גופים מחולקים הן וחלוקים נמי בשמן. נראה להביא ראיה דאין סברא לחלק מהא דתנן פ' השוכר את הפועלים היה עושה עמו בתאינים לא יאכל עמו בענבים ואמרינן בגמרא אר"נ אמר רבה בר אבוה פועלים עד שלא הלכו שתי וערב בגת אוכלין ענבים ואין שותין יין משהלכו ש"ו בגת אוכלין ענבים ושותין יין ופרש"י דקודם שהלכו ש"ו עדיין לא נקרא שם יין על מה שבגת ונמצאת אין מלאכתן אלא בענבים ולכך אין שותין מן היין משום דהוה כעושה ליה במין זה ואוכל במין אחר הא קמן דהתם נמי היין אינו בא אלא מן הענבים והו"ל שפיר ממה שאתה נותן לכליו של בעה"ב שהרי באותן ענבים עצמן שהיין בא מהן הן עושין ואוכלין אפ"ה אין שותין יין משום דחשיבי תרי מיני וה"ה לענין ברכת שהחיינו: 
