<big><strong>תס.</strong></big><br><b>מעריב לשבת של חול המועד: </b><b>יושבי </b>קצות יראו מאותותיך המצויינין. ציינתה בעיתיך שבתות ומועדים וזמנים. חיבבתם וחיברתם להשוותם במוקצים ומוכנים. קידשתם וזימנתם מוצאי בקר ערב תרנין: המעריב: הורית לעוליך מעגלותיך נגד מעגלם. קדושת שמש נתתם בל ימוטון לעולם. טוב לקח הנחלתם להתמיד גורלם. נעימות בימינך נצח באהבת עולם: אוהב: אקרא לאלהים עליון חוקי אשר יעצני מנת חלקי. וללחום לחמו בלחם חוקי: חוקי באות ומועד השווה. במוספים ותמידין אותם להצטווה. ולענג ביומו שחורה ונאוה: נאוה גילה עינייני עמותים. לקדשם בסוד אילים השתים. ערוך שלחנים כדרך השובתים: השובתים דרכם להשיב משבת רגל. רישונם בו לתקן תבלין ולהרגל. וכן יפה עשה ברגל: ברגל הורו שלא למנוע בשמחה. שחט חיה ועוף יכסה בעפר תיחוחה. ונוטלין עלי לקצב עליו משום שמחה: שמחה ושירה תקנו לומר. ומקדשין שבת ויום טוב במזג חמר. וכן על כל משמר ומשמר: ומשמר זירזו לאסור בכל מלאכה. ותבלין נידוכים כדרכו במדוכה. ובורר קטנית כדרכו בחיקו ובתמחוי אבל לא בתכא: בתכא חנווני ופטם סופר גלוסקאות ורימונים. ובלבד שלא יזכור סכום מידה ומקח בהיגיונים. ויכול ליתן ביצים ואגוזים במניינם: במניינם טפו עשרת והתירו. וששה דברים הקלו ושלשה החמירו: החמירו ישרים מלגדלה ביום טוב לכתחילה. מלהבהבה באור ומלחותכה לשנים נמו לה: כי אם ממעכה ביד ושורה בשמן וחותכה לשני נרות ולהעלה: ולהעלה כתחילה בשעוה ושמונה וגם תקנו. ולהשקות ולשחוט מדבריות גזרו ונימנו. הבייתות ודאי משקין ושוחטין תינו ומינו: ומינו להשקותם משום סירכא. ולהדליק נר שבת וחשיכה. ולהניח עירובי תבשילין ושיתוף חצירות בערב הפסח לכל השנה כולה כדת וכהלכה: כהלכה מהרו עשותו ולזהרו. ואם לא עשאו חוזר ועושהו כרצונו ומבחרו. ובזה יפה שימורו: שימורו ניאמו וסידרן שלא ירקב ושלא יאבד. שלא לצורך המועד לא יעשה דבר אפילו נאבד. אין בין יום טוב לשבת אלא אוכל נפש בלבד: בלבד סמכו אם נאכל ונאבד קודם שינשל . בתחילה עליו לא יבשל. ואם התחיל בעיסתו הרי זה גומר ומבשל: ומבשל בתבשיל אחד כל צרכו. וכל שניאותיו בו ביום טוב בערכו. ויינות ושמנים וסלתות משלחין איש כדרכו: כדרכו פת עבה ופת מדוכה  ביום טוב. ואין מזמנין לגוי ביום טוב. גזירה שמא ירבה בשבילו קורטוב: קורטוב ציון  למדוד כדרך שעושין בחול. והתירו לדם העין מנוי לכחול. ואין צריך לומר בחול שיכול לשחול: לשחול קמח במדה התירו. כדי שתינטל חלה בברירו. והמשכילים כזוהר הרקיע יזהירו: יזהירו רגוגי מצות שבת ומועד עדי עד. ללמדם לשמרם לעשותם לעד. ולדרוש הלכות החג בחג בוועד: בוועד שבעה רועים ונסיכים שמונה. תרום קרן עפרות מי מנה. זכאו גוי מגוי הוציא ברננה. כן יכנס משבעים איומתו יחידתו בגילה ברינה: בגילה: יודו לה' חסדו בגילה יספרו נוראותיו וניסיו. מכף רשעים גאלם ומיד שוסיו. דעו כולם ופצו ברכו ה' כל מעשיו. יגל יעקב ישמח שר' בעושיו: זה צור: יום וליל אהגה צדק פועלי. גאות עשה וריבצני בטובו אל חילי. לאין אונים עוצמה לקהלי. יחיינו כמיומים ואבואה אל אל. שמחת גילי: גאל: בחסדך תקום ותחנה רעייתך כהררי אל. הפלא חסדיך לחוסיך וריעיך אל. ראה מנוחתי תשובכם מושיע וגואל. קדושיך תשקם מעדניך צדקתך כהררי אל. ופרוס עליהם שלומך כנאמר שלום על ישראל: ופרוס: