<b>במסכת </b>מקואות פרק ה' מעין שהוא כנדל ריבה עליו והמשיכו הרי הוא כמות שהיה היה עומד וריבה עליו והמשיכו שוה למקוה לטהר באשבורן ולמעין לטהר בו בכל שהוא. פי' רבינו שמעון היה עומד שאותו המעין לא היה מימיו זוחלין אלא עומדין ורבה עליו שהרחיב מקום עמידתו והמשיכו במקום הרחבתו עשה זוחלין שוה למקוה לטהר באשבורן ואין מטהר בזוחלין מאחר שעיקר מקום המעין אינו זוחלין ורבינו משה ב"ר חסדאי פי' פירוש אחר, היה עומד שגדר בפניו וריבה עליו מים שאובין והמשיכו שוה למקוה לטהר באשבורן במקום שיהא עומד בלא המשכה צריך מ' סאה ואשבורן. ולמעין להטביל בו כלים קטנים בכל שהוא ודוקא במקום שדרכו לילך שם מטהר בתורת מעין ולא מן הצדדין והכי קתני והמשיכו משום שהיה עומד שגדר בעדו, אי נמי עומד בבור שנובע מן המקור ולכך צריך המשכה בו קודם המשכה היה דינו כמקוה חסר שהמים שאובין פוסלים אותו. ולפי פירוש זה אז מקואותינו אעפ"י שהן מעין שנובעין מן המקור כיון שהם בבור ואינם נמשכין מים שאובין פוסלין בהם. ורבינו שמחה כתב שבמקוותינו אין מים שאובין פוסלין בהם דתנן פ"ק, למעלה מהן מי מעין שמימיו מועטין שירבו עליו מים שאובין משמע בתחלה ותנן פ"ה מעין שהוא מושך כנדל ריבה עליו והמשיכו שוה למקוה לטהר באשבורן ולמעין להטביל בו בכל שהוא עכ"ל. ובמשנה שלפני כתוב שרבו ואפילו אי גרסינן שירבו עליו שמא פי' כגון שאותו מעין אינו עומד אלא נמשך. 