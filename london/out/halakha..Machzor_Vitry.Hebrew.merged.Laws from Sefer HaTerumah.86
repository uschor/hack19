<b>אין</b> מוכרין בהמה גסה לגוים ולא עגלים וסייחים, ואנן מותרים, דאימר לשחיט זבנה, כמו רב הונא דזבין פרה לגוי מהאי טעמא. ומתניתי' דאין מוכרין, כשפירש למלאכה אני קונה, כך פי' רבי' שלמה ומכל מקום פעמים שמוכר ישראל שור לגוי אפי' כשאומר בפירוש לחרישה אני קונה, וגם סוסים וחמורים שאינן ראויין לשחיטה היאך מוכרין, דאע"ג דבן בתירה מתיר בסוס מפני שאין עושין בהם רק רכיבה שאין חייבין עליה בשבת, הלא אפי' לעשות מלאכה שחייבין עליה בשבת מוכרין סוסים וחמורים לגוים כדי למשוך בקרון ולהוליך על גבם משאות, פי' רבינו יעקב דלא בקיאינן בקלא ולא שייך למימר נסיוני, דזימנין דסמוך לשקיעת החמה דמעלי שבתא א"ל ישרא' לגוי נסייה, ושמעה קליה דישראל ואזלא מחמתיה, ועובר משום מחמר אחר בהמתו בשבת דאסור משום לא תעשה כל מלאכה, פי'  מי שהחשיך, ומהאי טעמא שרי התם אידא וספסירא , ואין אנו רגילין להשאיל ולא להשכיר להם, ומורי רבינו מפרש בימי התנאים היו הרבה ישראלים ביחד והיו יכולין למכור כל אהד לישראל חבירו, אבל אנו מעט, ואם לא נמכור לגוים אית לן פסידא. ומהאי טעמא שרי התם למכור להם חוטין ושעורין משום פסידא. אמנם מהאי טעמא לא שרינן למכור בהמות להם אלא כשישנם בידו כבר שלא ימצא ישראל שיקנם כי אם גוים, אבל אסור לישראל לקנות סוסים וסייחים כדי להרויח ולמוכרם לגוים: