<b>סימן רז </b>וההיא דלא קבעינן זימנא בניסן ותשרי. וכתב מר דרבים נוהגין אם התחילו לרדת קודם ניסן דקבעינן בניסן מנהג זה לא ברירא לי ואף לפי הטעם שפירש"י לפי שהם ימי קציר ובציר ה"ט לא שייך כולי האי לגבי דידן דאין אנו עוסקין במלאכת שדה עתה. אמנם במרדכי משמע דאיכא נפקותא אף לדידן שכתב וז"ל וכן נהגו קדמונים שאין קובלין בבהכ"נ בניסן ובימי הנוראים כו' ואפשר הטעם הוא דבניסן טרודין בחג המצות ובימים הנוראים בטירדת ר"ה ויוה"כ וסוכות ואם ראה מר מנהג כמו שכתבת סמך יש לו קצת מההיא דפ"ק דשבת דאין יושבין לדין מן מנחה ולמעלה ואם התחילו אין מפסיקין ושוב אשכחן כה"ג בתלמוד דתחילת דין ביום ונגמר בלילה וה"ה בנדון זה. אהובך הקטן והצעיר שבישראל: 
