יד. רב נטרונאי וששאלתם יכולין הציבור להתיר בראש השנה וביום הכיפורים כל נדרים שנודרין משנה זו לשנה אחרת. תשובה. נדרים אין נישנית בשתי ישיבות היום ממאה שנה וכך אמר מר רב יהודאי גאון נהורא דעלמא דאנן לא גרסינן נדרים ואל ידעי׳ לאסר ולהתר בה לא נדר ולא שבועה ואין נוהגין לא בישיבה ולא בכל מקום להתר נדרים לא בראש השנה ולא ביום הכיפורים אלא שמענו שבשאר ארצות אומ׳ כל נדרי ואסרי אנו לא ראינו ולא שמענו מרבותינו. והלכה כל נדר שנודרת אותה תחת בעלה מפר לה בכל שהיא נודרת בין בדבר שיש בו עינוי נפש ובין בדבר שאין בו עינוי נפש ועיקר ביום שמעו אבל אם שמע ומחריש אינו מפר אבל שבועה אין מתיר לה כל עיקר ואשה שנשבעת בזמן הזה שאין חכם להתיר שבועה תעמד בשבועתה מפני שאין בזמן הזה חכם שיכול להתיר שבועה וכן הלכה.