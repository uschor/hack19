<b>סימן קס </b>פסק בסמ"ג ובאשירי דלילה ראשונה של סוכות חובה הוא לאכול בסוכה אפי' ירדו גשמים דילפינן ט"ו מט"ו דמצות כו' מה התם לילה ראשונה חובה מכאן ואילך רשות אף כאן לילה ראשונה חובה מכו"א רשות כו' אלמא ר"ל אפילו ירדו גשמים דאי לא ירדו גשמים היכי קאמר מכאן ואילך רשות הא אינו כן דבלא ירדו גשמים צריך ביו"ט למטעם פת משום כבוד יו"ט וממילא יתחייב בסוכה אלא ודאי צ"ל אפי' בירדו גשמים. וכתב רב אלפס פי' בע"א דר"ל דהיכא דירדו גשמים והלך ואכל בביתו ופסקו דחוזר ואוכל כזית בסוכה וכה"ג אמרינן מכו"א רשות ונראה דאין לומר דסמ"ג ואשירי ר"ל בענין זה דירדו גשמים בעת שרוצה לאכול סעודת יו"ט ופסקו אח"כ אבל לעולם בשעת ירידת הגשם אינו חייב לאכול בסוכה אפי' ירדו גשמים כל הלילה דמדמסיק בסמ"ג עוד טעם אחר משום דומיא דמצה ומצה א"א ליפטר כלל א"כ משמע אפילו ירדו גשמים כל הלילה חייב לאכול כזית בסוכה ובסמ"ק ובא"ז מוכיחים אדרבה מכאן מדקאמר מכו"א רשות ש"מ דאין חובה ביו"ט לאכול פת אלמא דלא ס"ל דבלילה ראשונה חייב בירדו גשמים דאל"כ מנ"ל להוכיח דלא מחייב ביו"ט לאכול פת נוקי הא דקאמר מכאן ואילך רשות בירדו גשמים. ומתוך כך נראה דאם ירדו גשמים לילה ב' דלא מחמרינן לאכול כזית בסוכה וסמכינן אסמ"ק וא"ז וכ"ש אם ירדו כל הלילה דסמכינן אשינויא דמשני בשם ר"י בתוס' רב אלפס כיון דבקיאי בקביעא דירחא בירד גשמים דאינו חייב לאכול כזית דהוי מדרבנן כיון דבקיעי בקביעא דירחא ולא כאשירי דכתב דלדידן יום ב' כיום א' ודמו להא דמביא בסמ"ג דחיטי הנמצאות במעי תרנגולת בפסח דמותר ביו"ט האחרון כיון דיו"ט האחרון מדרבנן מותר וה"נ מדרבנן ואינו חייב לאכול בסוכה או דמי לפסולי אתרוג ולולב דיוצא ביו"ט שני ע"כ מצאתי נמוקי הגאון מהר"י. אמנם שמעתי שדרש בבהכ"נ דבליל א' וב' צריך לאכול כזית בסוכה אפי' ירדו גשמים: 
