נה. שאל הר"ר אהרן זצ"ל את מוהר"ר אביגדור כ"ץ אדם שחש בעינין או בראשו מהו ללחוש לו בשבת מי הוי ככל הרפואות שגזרו עליהם בשבת משום שחיקת סמנין או נאמר דלא גזרו אלא רפואות שיש בהן ממש כגון משקה או אוכל שבזה יש לטעות ויבא לידי שחיקת סמני' אבל ללחוש ולמדוד הראש כדרך שהנשי' עושות שרי. והשיב דודאי שרי והביא ראי' מירושלמי דפ' ח' שרצים במס' שבת דקאמר התם ה"ג  ונראה כמו שהמעיי' אבר גם העין דאיירי התם באבר מיירי דהיינו עיין ממש. והרב ר' יחיאל ז"ל דחה הירושלמי ופי' דהתם מיירי בעין הרע וה"פ אדם החולה מחמת עין הרע לוחשים משום דסכנה גדולה היא משום שהתלמוד מביא ענינים הרבה משום עין הרע. מיהו עוד הביא הר"ר אביגדור ראי' מפ' חלק סנהדרין ק"א ע"א דקאמר התם מתני' הלוחש על המכה מעבירי' כליח על גב המכה ועל גב העין בשבת פי' כלי מתכות לצננו ועוד פי' רש"י התם שמסבבין את העין בשבת שלא יתפשט  שלו וכ"ש שמותר ללחוש ומדוד לו ועוד העיד הר"ר אביגדור שפעם אחת חש רבינו שמחה בעין ואשה אחת למדה לה"ר אביגדור לחש והי' לוחש לו בשבת על העין בבוקר ובערב והה בראש ומעשה רב וראוי לסמוך על אילן גדול כותיה.