קטנית לסאה שעורים מקבל עליו רובע נישובת לסאה עדשים מקבל עליו רובע  עפרורית  לסאה לשון הרי"ף   הני שיעורי כולה באתרא דליכא מנהגא אבל באתרא דאיכא מנהגא עבדינן כמנהגא דקיימא לן בכל כהאי גוונא הכל כמנהג המדינה א"ר הונא אם בא לנפות מנפה את כולן דהיכא דאיכא עפרא טפי מהאי שיעורא הואיל ונתחייב לנפות מנפה ליה לכוליה עפרא ולא מוקים ליה אהאי שיעורא דמתני' אמרי לה דינא ואמרי לה קנסא אמרי לה דינא מאן דיהיב זוזי אפירי שפירי יהיב ורובע לא טרח איניש יתיר מרובע טרח איניש וכיון דטרח טרח בכוליה ואמרי לה קנסא רובע שכיח יתיר מרובע לא שכיח ואיהו הוא דעריב וכיון דעריב קנסוה רבנן בכוליה:דף צג: אמר רבה בר חייא קטפסאה משמי' דרב הבורר צרור מתוך גרנו של חבירו נותן לו דמי חטין דאי שביק להו הוו מזדבני אגב חיטייהו:דף צה.  מרתף של יין מקבל עליו עשר קוססות למאה והני מילי בדלא  א"ל למקפה אבל א"ל למקפה נותן לו יין שכולו יפה דתני רב 