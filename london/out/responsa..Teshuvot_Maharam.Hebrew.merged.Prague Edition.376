שעו. מצות חליצה שואלים ליבם אם הוא גדול שבאחים ואם הוא אח מן האב ועדות שהוא אחיו ועדות מן הנשים לאשה שיש לה ריבוי שערות ואז לא חיישי' לאילונית ואם הי' לה בנים מאיש אחר א"צ לבודקה קוראה וקורא חולצת ורוקקת וקראה. קוראה, כמו אששה  להקים זרע למת ומקוננת לפני הדייני' אליו ואל יהי בעלה כמת בלי זכר. והוא אומר לא חפצתי לקחתה אם יהי' כמת איני חושש אז תחלוץ רגלו להיות לו סימן שעכשיו יתאבל על אחיו כיון שאין רוצה להקים לו שם הרי הוא כמת ובטל מן העולם ואח"כ רוקקת להודיע לכל שלא בשביל יופיו רצתה להנשא לו אך בשביל להקים לו זרע לבעלה שהרי כרוק נחשב בעיניה ואמרה ככה יעשה והולך יחף כמנהג אבל על שלא רצ להקים שם לאחיו ואז יעשו לו בשת ויקראו לו חלוץ הנעל ג' פעמים.