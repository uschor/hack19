ה' צבאות בימים ההמה אשר יחזיקו עשרה אנשים מכל לשונות הגוים בכנף איש יהודי וגו':וגרסינן בסוף שואל אדם מחבירו שבת דף קנג. קהלת ט׳:ח׳ בכל עת יהיו בגדיך לבנים זו מצות ציצית ושמן על ראשך אל יחסר זו מצות תפילין:מנחות מג: ת"ר חביבים ישראל שסיבבן הקב"ה במצות תפילין בראשיהן ובזרועותיהן ציצית בבגדיהם מזוזה בפתחיהם ועליהם אמר דוד תהילים קי״ט:קס״ד שבע ביום הללתיך וגו' ובשעה שנכנס דוד לבית המרחץ וראה נפשו ערום אמר אוי לי שאני ערום מן המצות כיון שנסתכל במילה   נתקררה דעתו אחר שיצא אמר עליה שירה שנאמר שם יב למנצח על השמינית מזמור לדוד על המילה שניתנה בשמיני ר"א אומר כל מי שיש לו תפילין בראשו ובזרועו וציצית בבגדו ומזוזה בפתחו מוחזק אני בו שלא יחטא שנאמר קהלת ד׳:י״ב והחוט המשולש לא במהרה ינתק ואומר תהילים ל״ד:ח׳ חונה מלאך ה' סביב ליראיו ויחלצם:
 סליקו להו הלכות ציצית וסליקו להו הלכות קטנות