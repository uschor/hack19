<b>שאילתא </b>דמחייבין דבית ישראל למיכל מצה ומרור באורתא דארביסר בניסן נגהי דחמיסר שנאמר על מצות ומרורים יאכלוהו וכד אכיל למצה צריך למיסב ולמיכל מאי טעמא דההוא יומא הוינן בני חורי כדתנן אפי' עני שבישראל לא יאכל עד שיסב איתמר מצה צריך הסיבה זכר ליציאת מצרים מרור אין צריך הסיבה דזכר לשעבוד הוא יין איתמר משמיה דרב נחמן צריך הסיבה ואיתמר משמיה דרב נחמן לא צריך הסיבה ולא פליגי הא בתרי כסי קמאי הא בתרי כסי בתראי אמרי לה להאי גיסא ואמרי לה להאי גיסא אמרי לה להאי גיסא <i data-commentator="Haamek Sheilah" data-order="1"></i> תרי כסי קמאי בעו הסיבה דקא הוי חירות בתראי לא בעו הסיבה מאי דהוה הוה ואמרי להאי גיסא בתראי בעו הסיבה דהויא לה חירות קמאי לא בעו הסיבה דאכתי עבדים קא אמרינן והשתא דאיתמר הכי ואיתמר הכי הני והני בעו הסיבה וארבעה כוסות של פסח כנגד מי כנגד ארבעה כוסות שכתוב בפרעה <i data-commentator="Haamek Sheilah" data-order="2"></i> שנא' וכוס פרעה בידי דבר אחר כנגד ארבעה כוסות שעתיר הקב"ה להשקו' את העוברי כוכבים שנאמר כי כה אמר ה' קח את כוס היין החמה הזאת מירי ואומר כוס זהב בבל ביר ה' ואומר כי כוס ביד ה' ואומר ימטר על רשעים פחים וגומר וכנגדן עתיד הקב"ה להשקות את ישראל <i data-commentator="Haamek Sheilah" data-order="3"></i> ארבעה כוסות של תנחומים ואומר כוס ישועות אשא ישועות תרי <i data-commentator="Haamek Sheilah" data-order="4"></i> וארבעה כוסות מן התורה מנלן בנגר ארבעה גאוות שכתוב ביציאת מצרים שנאמר לכן אמור לבני ישראל אני ה' והוצאתי אתכם מתחת סבלות מצרים והצלתי אתכם מעבודתם וגאלתי אתכם בזרוע נטויה ובשפטים גדולים ולקחתי אתכם לי לעם והייתי לכם לאלהים וידעתם כי אני ה' אלהיכם המוציא אתכם מתחת סבלות מצרים והני ארבעה כוסות צריכין הסיבה פרקדן לא שמיה הסיבה הסיבת ימין לא שמיה הסיבה ולא עוד אלא שלא יקדים קנה לושט ויבוא לידי סכנה אשה אינה צריכה הסיבה מאי טעמא <i data-commentator="Haamek Sheilah" data-order="5"></i> לאו דירכא דנשי למזגא ואי אשה חשובה היא צריבה הסיבה בן אצל אביו צריך הסיבה <i data-commentator="Haamek Sheilah" data-order="6"></i> סתמא דמילתא לא קפיד עליה תלמיד לפני רבו מאי מי אמרינן הסיבה מצוה ויקרא דרביה מצוה הידא מינייהו עדיפא ת"ש דאמר אביי כי הוינן בבי מר הוה זגינן אברכי דהדדי כי אתן לבי רב יוסף אמר לן לא צריכיתו דתנן ומורא רבך כמורא שמים מיתיבי עם הכל אדם מיסב ואפילו תלמיד בפני רבו <i data-commentator="Sheilat Shalom" data-order="83"></i>דתם בשולייא דנגרי אע"ג דכל יומא עביד ליה יקרא מהוא דתימא הוה ליה כדלאו אורחיה קא משמע לן <i data-commentator="Haamek Sheilah" data-order="7"></i> ושמש דקאים לפני בעל הבית אי נמי דקאים קמי בני חבורה צריך הסיבה דא"ר יהושע בן לוי השמש שאכל כזית מצה בהסיבה יצא ש"מ צריך הסיבה <i data-commentator="Haamek Sheilah" data-order="8"></i> והיכא דאיכא זקן או חולה ולא מצי אכיל מצה ביבישותא תרו לה דהוי פתיתא ואכיל לה כי לא איתמח ונפיק ידי חובתיה ואי אייתי לחמא ורמייה בקדירה ובשלה <i data-commentator="Haamek Sheilah" data-order="9"></i> נפקא מתורת לחם ולא נפיק ידי חובתיה דתניא יוצאין ברקיק השרוי ובמבושל שלא נימוח דברי רבי מאיר רבי יוסי אומר יוצאין ברקיק השרוי ולא במבושל אע"פ שלא נימוח וריפתא דאפייה ולא בשיל כאורחיה דכי בצעיה לא נגדין חוטי ממצה לחם מיקרי ונפיק ידי חובתיה בר משום מצה דתניא <i data-commentator="Haamek Sheilah" data-order="10"></i> יוצאין במצה נא ומאי מצה נא כל שפורסה ואין חוטין המצה נמשכין ממנה: 
<b>ברם </b>צריך <i data-commentator="Haamek Sheilah" data-order="11"></i> אילו היכא דאפייה עילויה ארעא אי נמי באילפס מי קרי לחם ונפיק בה ידי חובתיה אי לא היכא דהרתיח ולבסוף הדביק לא תבעי לך דהיינו כי תנור אלא כי תבעי לך שהדביק ולבסוף הרתיח מאי מי אמרינן כי מעשה קדירה דמי ולא איקרי לחם דכתיב ואפו עשר נשים לחמכם בתנור אחד או דילמא כיון דלאו בשולי בשליה אלא מיפא אפייה לחם מקרי ונפיק ביה <i data-commentator="Haamek Sheilah" data-order="12"></i> אי נמי היכא דחלשיה ברותחין והדר אפייה ושווייה כי לחם דתנור מי נפיק בה ידי חובתיה אי לא כיון דחלשיה ברותחין מעיקרא הא בשיל ואפייתו דהשתא לא כלום הוא או דילמא כיון דאפייה הא קא מיקרי לחם ונפיק בה ידי חובתיה ת"ש דתנן הסופגנין והדובשנין והאיסקריטין וחלת המסרת והמדומע כולן פטורות מן החלה אלמא לאו לחם אינון מאי חלת המסרת אמר רב יהודה אמר שמואל זה חלוט של בעלי בתים אמר ריש לקיש הללו מעשה אילפס פטורין הן אבל בתנור חייבין ור' יוחנן אמר באילפס נמי חייבין כיון דבנורא אפייה לחם הוא אלא הללו שעשאן בחמה פטורין <i data-commentator="Sheilat Shalom" data-label="*" data-order="83"></i>והילכתא כרבי יוחנן דאיתמר נמי גבי לחמא דארעא מר זוטרא קבע עליה סעודתיה ומברך עליה המוציא ושלש ברכות אמר מר בר רב אשי ואדם יוצא בו ידי חובתו בפסח ואיתמר נמי לעניין חלוט גבי מנחה רצה כהן חלוט אוכלה רצה מצה אוכלה ואמרינן האי חלוט היכי דמי אי מצה הוא ליכליה אי לאו מצה הוא ואכלוה מצות כתיב ביה ואמרינן לעולם מצה הוא ולהכי כתב רחמנא מצות לאפוקי חלוט ודקא אמרי' מצה היא למאי הילכתא אמר רבינא לומר שאדם יוצא בה ידי חובתו בפסח אלמא אף על גב דחלטיה מעיקרא כיון דהדר אפייה אי בתנור אי באילפס לחם איקרי ונפיק ביה ידי חובתיה וכן הילכתא: פסח 
