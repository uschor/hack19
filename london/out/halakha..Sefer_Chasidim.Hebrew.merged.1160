כשהיו ישראל מתגברין בקול שופר ובחצוצרות היו ברקים יוצאין מן הארון וברקים וקולות ושוברין למעלה שרי האומות ונופלין אח"כ אומו' למטה וז"ש קול ה' שובר ארזים. וכתיב עמוס ב ט אשר כגובה ארזים גובהו וגו' ואשמיד פריו ממעל ושרשיו מתחת. ואשמיד פריו ממעל זה המלאך מזלם ושרשיו מתחת אלו האומות כי אין דבר שלא יהא מלאך ממונה עליו ואפילו כל עשב ועשב שנאמר עשבא כתורין לך יטעמון לשון רבים כלומר כל מלאך הממונה על עשבו: