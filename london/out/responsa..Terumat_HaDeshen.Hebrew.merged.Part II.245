<b>סימן רמה </b>גם אכילת מרור אם אדם יכול לצאת ידי חובתו בקלח אחד עם העלין שלם כמו שהוא אע"פ שאין בו כזית מטעם דבריה חשיבא ולא בעינן כזית כההיא דירושלמי שהביא הרא"ש בפ' כיצד מברכין אפי' לא אכל אלא פרידה אחת של ענב או של רימון צריך לברך אחריו. ולע"ד הרי דברים ק"ו דאפי' ברכה דכתיב ביה אכילה בהדיא באורייתא אפי' הכי חשבינן בריה פחות מכזית כ"ש מרור דלא כתוב ביה אכילה כלל דיאכלוהו אפסח קאי וכ"כ הרא"ש בערבי פסחים להדיא טעמא דבעינן כזית במרור משום דמברכינן על אכילת מרור ואין אכילה פחות מכזית ולא יהא לשון ברכה כמאי דכתיבא באורייתא. ורציתי לחלק בע"ד דלא מהני הכא טעמא דבריה משום דאין כל הבריה ראוי למצוה דהא אין יוצאין בשרשים לדברי ר"ת אבל לגבי ברכה אחרונה אפי' אם אין אוכל כל הבריה כגון שמשמר הגרעיני צריך לברך אחריה משום דאכל כל מה שראוי לאכול ואי בעי נמי אכיל כוליה אבל הכא השרשים לא שייכי למצוה והרי הבריה חסירה בע"כ: 
