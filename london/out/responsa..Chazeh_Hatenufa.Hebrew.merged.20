<b>סימן כ</b><br>המשאיל או משכן חפץ לחבירו כשירצ' להחזירו לו צריך שיחזירנו הוא בעצמו למי שנתנו לו ואם החזירו על יד אחר אפי' על יד בנו או בתו הגדולים של המפקיד או נפקד אין זה חזרה עד שיגיע ליד המפקיד ואם נאבד או נאנס ביד א' מאלו באחריות הנפקד הוא וחייב לשלמו אם לא שיאמר לו המפקיד שלחה לי בידו ושהי' בו דעת וכ"ש אם החזירו ע"י בנו הקטן של מפקיד או של נפקד ונאבד שהוא חייב שזו אבידה מדעת היא שידוע הוא שאין לקטן דעת לשמור. ראיה במציע' פ' המפקיד: