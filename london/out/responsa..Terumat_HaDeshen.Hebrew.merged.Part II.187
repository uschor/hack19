<b>סימן קפז </b>על היין שבשלוהו בכלי חמץ קדירות וכפות כך נוהגין פה ע"פ מה"ר גרשום ז"ל ומה"ר מרקל ז"ל שאין שותין ממנו בפסח רק ביו"ט האחרון דאינו אלא מדרבנן וכן אני נוהג אחריהם ואלו היה לי יין מבושל בכלים מיוחדים לפסח לא הייתי נמנע מליטלו לד' כוסות. ואע"ג דרש"י וכמה גאונים קמאי כתבו דאין מברכין עליו בפה"ג התוס' פ' המוכר פירות ופ' כ"מ ובהגה"ה במיימון בשם ראבי"ה ומהר"ם בהל' ברכות שלו ואשירי ומרדכי כולהו סברי דמברכין עליו בפה"ג והביאו ראיה מפורשת מירושלמי דפסחים ושקלים דיוצאין ידי כוסות והני גאונים בתראי אינון וסוגיא דעלמא בתר דידהו אזלא: 
