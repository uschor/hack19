<b>כתב </b>לי מהור"ר עובדיה שיש בתשובות מורינו ורבינו הר"ר אביגדור כהן צדק זצ"ל ששמע מפי רבינו שמחה זצ"ל שהיה מסופק אם יכולין להתיר לאשה נדר שהקים לה בעלה ובפ' נדרים משמע להדיא שיכולים להתירו לה, שכתב נדרים ס"ט א' על בעיא אם נשאלים על ההיקם יש מפרש' אשה שנדרה והקים לה בעלה ואין מובן דלמה לא יתירו לה כמו לכל אדם נדרו ושמא מה שנסתפק רבינו שמחה משום דתנן בסוף נגעים כל הנדרים אדם מתיר חוץ מנדרי עצמו, רבי יהודה אומר אף לא נדרי אשתו שבינה לבין אחרים ופירש רבינו שמשון וז"ל שבינה ולבין אחרים נדרי ענוי נפש ודברים שבינו לבינה יכול להפר ולא בעי חקירת חכם להכי נקט שבינה ולבין אחרים משום דבעי חקירת חכם עכ"ל ולמה לא אמר ונדרים שהקים לה אם יכולים להתירם על ידי חקירת חכם ושמא טעם שלא יוכלו להתירם לפי שנודרת על דעתו שכל זמן שהוא ירצה יתקיים הנדר ולא תתירנו ע"פ חכם ושמא כאלו נדרה בפירש שלא להתירו על פי חכם כי אם על פי בעלה. 