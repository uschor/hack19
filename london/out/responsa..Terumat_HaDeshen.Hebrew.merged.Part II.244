<b>סימן רמד </b>תזכה לשם ולתהלה וקרנך תרום מעלה מעלת אהובי עמיתי האלוף מה"ר אליה יצ"ו. אשר שאלתני שיעור המום בזנב שנחתך או נפסק מקצתו יפה כתבת אמתניתין דפרק כל הפסולין מההיא עובדא שקשרו התינוקות זנבות הטלאים כו' מוכח דהוה מום והשיעור מוכח מפ' אלו מומין דתנן התם זנב שנפגם מן העצם ולא מן הפרק ופרש"י לשם דחוליות יש בזנב כמו שאנו רואים והן קרויין פרקים ואם נפגם במקום חיבור לא הדרא בריא משם אני לומד דכ"ש אם נפסק לגמרי ממקום שמתחילין החוליות ולמעלה דהוי מום אבל מן החוליות ולמטה לצד שיער הזנב ודאי לא הוי מום. וההיא דנפגמה אזנו מן הסחוס נראה דסחוס הוא קשה במשמוש היד ויש לו גובה קצת מבפנים בתוך האוזן ובאזני האדם נמי ניכר כך דכל בשר שהוא קצת קשה וקצת רך ואנו קורין אותו קרושפי"ל זהו נקרא סחוס כמו ראשי כנפים והסחוסין בפ' כיצד צולין במשנה ע"ש. נאם הקטן והצעיר שבישראל: 
