<b>וששאלתם </b>מי שנתחייב לחבירו שבועה ממקום אחר. ואמר הריני משלם ואיני נשבע. אם בעל כרחו ישלם הכל או ישבע על הכל. אין שום נפקותא בזמן הזה דעל כל דבר נשבעין לכל הפחות שבועה דרבנן אף על הקרקעות וכופר הכל. א"כ מה שהוא רוצה לשלם ישלם. וישבע על השאר. אבל קודם שנתקנה שבועת היסת על הקרקעות ובכופר הכל יש נפקותא בההיא דירושלמי. ומשמע בירושלמי דהמפקיד דאיכא פלוגתא בהא דאמר הריני נשבע משביעין אותו ומגלגלין. חזר ואמר הריני משלם חוששין. פירוש חוששין לרמאות שהרי לפטר משבועה על שאר התביעות הוא עושה. הלכך או ישבע על הכל או ישלם הכל. והכי סבירא לר' זירא בירושלמי בפרק כל הנשבעין. ור' יוסי פליג ואמר לא חייבתו תורה שבועה להחמיר עליו אלא להקל עליו. שאם ירצה לשלם ישלם. פי' וכיון שרוצה לשלם אין כאן חיוב שבועה ולא ישבע על השאר: 