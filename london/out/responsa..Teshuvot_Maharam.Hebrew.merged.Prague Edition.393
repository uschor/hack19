שצג. ראובן שהביא מערופיא שלו לשמעון ואמר הלוה למערופיא שלי בכך וכך ריבית לשבוע באמנה וכל מה שיבא לך הפסד בדבר עלי לשלם לך ולא הקנה לו בקנין ובתנאי הזה הלוה שמעון המנה למערופיא של ראובן לסוף פרע הגוי המנה וכבר עלה לרבית רביע כסף והרבית לא פרע. נראה בעיני שאותו קבלה שקיבל ראובן לשלם ההפסד קבלה גמורה היא מדין ערב שהרי על אמונתו הלוהו ונעשה ערב בשעת מתן מעות ופסיק הלכתא בפ' גט פשוט בבא בתרא קע"ו ע"ב.