<b>סימן קפה </b>ואשר כתבת לי על דאיתקריא אוב"ן באל"ף ופקפקת בדבר. תמיהני על בעל הלשון כמותך לפקפק בזה הלא ידעת דעיר לשון נקבה היא כמו העיר הזאת קרובה היא והיא מצער וכ"כ בגיטין לשון נקבה מתא דיתבא ולא דיתיב ולנקבה כותבין דמתקריא באל"ף כדאיתא בהדיא בסמ"ק. עתה על הדרך כשהלכתי הנה מצאתיהו בסמ"ק ולא ידעתי כבר שהיה כתוב שם אלא אסברתיה כבר לקרובי מהר"ר יודי"ל ז"ל מדעתי כשספר לי שהיה מסתפק בגט של נקדי"מות אם לכתוב דמתקריא בי"ל אמרתי לו אם הייתי כותב הייתי צריך לכתוב בלשון נקבה דמתקריא או דמתקרית. נאם הקטן והצעיר שבישראל: 
