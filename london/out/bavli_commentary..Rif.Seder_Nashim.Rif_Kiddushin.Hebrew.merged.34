לא  כדרבא דאמר רבא כל דבר שבמדה ושבמשקל ושבמנין אפילו פחות מכדי אונאה חוזר מהא שמעינן דאין לקרקעות לא אונאה ולא  ביטול מקח    איתמר רב אמר  אין שליח נעשה עד דבי ר' שילא אמרי שליח נעשה עד והלכתא שליח נעשה עד   חד בר נש אפקיד גרבוי גבי חבריה וכפר ביה אתא עובדא קומי רבי ירמיה ועשה שליח עד וחייבו שבועה על  ידי הכתף אמר רבא אמר רב נחמן אמר לשנים צאו  וקדשו לי את האשה הן הן שלוחיו הן הן עדיו  וכן  בגירושין וכן   בדיני ממונות  כגון שאמר לשנים תנו מנה זה לפלוני שאני חייב לו הם אומרים נתננו  והוא אומר לא נטלתי מגו דיכלי למימר אהדרינהו ללוה יכלי למימר פרענוהו למלוה והני מילי מקמי דליתקון רבנן שבועת היסת אבל השתא דאתקון רבנן שבועת היסת כיון דאי בעו למימר אהדרינהו ללוה 