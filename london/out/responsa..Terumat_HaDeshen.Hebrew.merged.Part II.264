<b>סימן רסד </b>ומאידך ספיקא נמי אי חלקי אחין במאי דנפל לה מחליצה נ"ל דאין זה מתקנות הקהילות כיון דפרשינן טעם התקנה משום כדי לפייס היבם שלא יחזר אחר היבום ואנן קי"ל דמצוה בגדול ופליגי אמוראי בגמרא בחליצת גדול ויבום קטן איזה מהן עדיף ופסק סימני אשירי דיבום קטן עדיפי ור"ת מוקי לה התם בתוספות דאיירי באותם שמתכוונים לשם מצוה וידעי אנן בהו כך כדמפרש התם. אבל בדורותינו פרישנא לעיל שחשו הקהילות לתקלה בזה דילמא יאמר שמתכוין ובלבו אין מתכוין אלא לממון איכא למימר דודאי חליצת גדול עדיף ולא שבקינן לקטן לייבם כלל וא"כ לא צריכנא לפייס רק גדול אחין וק"ל. ואשר נסתפקת אם היבמה אינה רוצה לחלוץ כלל כל דבר זה מפורש בדברי מהר"ם ובהגה"ה באשירי פ' אע"פ כולהו כתבו דדינא דמורדת אית לה ובמורדת פסקו להדיא דלא מפקינן נדונייתא מתחת ידה ומ"ש הרמב"ם שאין שומעין לה אפשר ר"ל נמי דכתבינין עליה אגרת מרד ונ"מ שתפסיד כתובתה וכה"ג אמנם בתשובת מהר"ם בדינא דמורדת פ' אע"פ כתב בהדיא היכא דאימרדא מחמת ממון או מחמת קרובים כו' יהבינן כוליה לדידיה כו' כדאיתא התם וה"נ לענין יבמה כיון דדיינינן לה דינא דמורדת ידעינן שאין כוונתה רק כדי להחזיק הממון ולא משום שנאה דקשה לה להיות שפלה ונכנעת מפניו ולחלוץ לו מנעלו או משום שמתביישת בכך א"כ לא שייכא הכא תקנת רבנן סבוראי דתצא לתרבות רעה ויהבינן ליה כוליה כדלעיל כך נ"ל אבל לא ברורה כולי האי. ועל כל הדברים הללו טוב בעינינו שתכתוב ספקות הללו למהרי"ו שנולד ונתגדל בהגבול שנתקנו תקנות הללו פשיטא דאיהו בקי וידע בענין טפי מינן אם תרצה לכתוב לו דברינו טוב הדבר: 
