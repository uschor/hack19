<b>ראובן </b>ושמעון שכרו בית בשותפות וחזרו והשכירו חדר אחד בבית לוי והחדר של לוי עומד למטה סמוך לשער בכניסתו ועתה טוענים ראובן ושמעון על לוי שעושה להם היזק כי כל גוי הבא ללות ברבית פוגע בו בתחלת כניסתו ולוה הימנו ולא יניח שום גוי לעלות אצלם עד בלתי השאיר לו שריד, ולכן הם רוצים שישב אצלם למעלה ולוי משיב אני השכרתי חדר זה לדור בו כאשר דרתי בו עד הנה וראובן ידע שכך דרכי לישב בחדרי ולישא וליתן בתוכו כי הוא היה תחלה בזה הבית ושכרתי חדר זה ממנו תחלה ולדעת כך שכרתיו גם עתה וגם שמעון שנשתתף עם ראובן שתק עתה ואם היה מוחה בו בתחלת הזמן הייתי שוכר חדר במקום אחר. <b>תשובה </b>נראה דלא מצי מעכבי עליה מלישא וליתן בחדרו דשכירות הוי כמכר וחשוב כאלו מכרו לו זה החדר זו השנה כאשר הוכיחו התו' פ' איזהו נשך ע"ג ב' ד"ה השתא ופ' אעפ"י נ"ט ב' ד"ה שדה דאין אדם יכול להקדיש ולמכור מה שמושכר ביד אחרים, ומעתה אינם יכולים לומר לא השכרנו לך חדר זה לישא וליתן בתוכו דאין קנין למחצה כמו שכתב רבינו שמשון זצ"ל פ"ק דב"ב ו' א' גבי אחזיק להורדי אחזיק לכשורי ואע"פ שלא הקנו לו כאן בחליפין, הרי קנאו בכסף ובנעל בפניו דלא בעי למימר ליה לך חזק וקני ואעפ"י שעתה באים לידי הפסד אינם יכולים לומר אדעתא דהכי לא מכרנו לך חדר זה כדמוכח פ' לא יחפור כ"ג א' גבי תאלי דרב יוסף דאם היה חזקה לנזקין לא היה יכול לגרשם משם אעפ"י שבא לידי הפסד בקלקול הפירות. חיים בן הרב ר' יצחק נב"ה, אבל אם אין רוצה לישב בחדרו אלא במקום המיוחד לכולם, אז ודאי יכולים לעכב עליו כר' יוחנן פ' ח"ה דאמר בכל שותפין מעכבים זה על זה חוץ מן הכניסה, סליק. 