והכוכין ארכן ד' אמות ורחבן ששה ורומן שבעה תמיה לי והיאך יוכלו להכניס שם המת כיון שלא הי' רומן אלא ז' טפחים או היאך יכול החופר לעמוד שם ולחפור ואורך הכוכים היה מאריך לקרקע עולם חוץ לדפנות המערה וא"כ היאך היו נחפרים ונ"ל שהי' חופר הכוך מלא קומת אדם שיוכל לעמוד שם אדם ולהגביה קרדומו ולחפור וברוחב כדי שיוכל האדם להתגלגל שם וחופר עד שמגיע שוה לקרקע המערה ואח"כ מעמיק בארץ ז' טפחים וברוחב ששה שהוא הכוך ונמצא שיש עליו כמין כיפה ושם נכנסין קוברי המת ומשכיבין אותו על הכוך וגם בצדי הכוך מיכן ומיכן יש במעט קרקע שדורכין שם קברי המת ועושה חצר כו' נ"ל שהחצר הי' חופר ומעמיק שהי' שוה לקרקעות המערות שממנו היו נכנסין למערות ונמצא הסלע זקוף סביב לחצר מארבע רוחותי' והחצר חפורה באמצע ולת"ק עושה שתי מערות באותו הסלע מזרח ומערב או צפון ודרום ולר' שמעון עושה ארבע וע"י מעלות היו יורדין בחצר ומעמידין שם את המטה ומן החצר היו נכנסין קוברי המת לתוך המערות וגג המערות הי' שוה לקרקע עולם:
