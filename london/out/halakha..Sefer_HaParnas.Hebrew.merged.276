<b>גם </b>נהגו שלא לברך בזימון בסעודה המפסקת אלא כל אחד מברך לעצמו ואינו מיסב עם אחרים אלא בדד ישב ובמוצאי שבת מבדיל בתפילה ואומר חצי קדיש ומברך בורא מאורי האש ויושב לארץ וקורא איכה ומברך ואין אומרין ויהי נעם ואומר ואתה קדוש וכו' וקדיש יתום וא"א ויתן לך ולמחר אומרים אא"א וקורא ג' בתורה והשלישי קורא מפטיר ואומר חצי קדיש ואח"כ מפטיר והברכות עד מגן דוד ומחזיר ס"ת למקומה ויושב ואומר קינות ואשרי ובא לציון ומדלג ואני זאת בריתי וקדיש שלם ואומר איוב וירמיה וקדיש שלם למנחה אין אומרים תחינה ואומר עננו ונחם ואם הוא ליל א' מבדיל על הכוס בלא נר ובשמים: 
