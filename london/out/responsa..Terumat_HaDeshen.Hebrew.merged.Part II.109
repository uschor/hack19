<b>סימן קט </b>מי שמתפלל בלחש בעת ששליח ציבור חוזר ובעת שסיים שליח ציבור ברכה שיש לענות אחריה אמן באותו פעם לא סיים היחיד תפלתו שהיה לו לענות אמן אך טרם שסיימו הקהל לומר אמן סיים תפילתו אם יכול לענות ג"כ אמן. נראה דאם סיים תפילתו קודם שכלתה עניית אמן מפי רוב הציבור יכול לענות אמן עמהם דעניית אמן נמי מן הברכה היא כדאיתא פ' שלשה שאכלו דקאמר תלמודא מ"ש מפי רוב העונין משום דאכתי לא כלתה ברכה ופרש"י דעניית אמן נמי מן הברכה היא וכן שמעתי מפי מורי הקדוש מה"ר אהרן ז"ל שהקפיד על הכהנים שהיו עוקרים רגליהם קודם שסיימו הציבור לענות אמן אחר ברכת שים שלום משום דאמרינן פ' אלו נאמרין שאין הכהנים רשאין לעקור רגליהן עד שסיים שליח ציבור ברכת שים שלום והיה סובר דקודם אמן לא נסתיים הברכה כדלעיל: 
