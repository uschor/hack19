<b>סימן סה קמ </b> <br>נבילה. בין נבלת עוף בין נבלת בהמה, הזהיר עליהן הכתוב בפ' ראה אנכי דכתיב לא תאכלו כל נבילה ודבר למד מעניינו. והענין מדבר בין בעוף בין בבהמה. ועל נבלת העוף הזהיר גם <i data-commentator="Toafot Re'em" data-order="1"></i> בפ' אמור אל הכהנים דכתיב נבילה וטריפה לא יאכל לטמאה בה, ומנלן דבעוף מיירי דכתיב לא יאכל לטמאה בה. איזהו דבר שטומאתו באכילה ולא בנגיעה הוי אומר זה עוף נדה מ"ב ב' דכתיב בפרשת אח"מ וכל נפש אשר תאכל נבילה וטריפה באזרח ובגר וכבס בגדיו. והתם בעוף קאמר דכתיב בההוא ענינא לעיל מיניה כי יצוד ציד חיה או עוף אשר יאכל. ואחיה <i data-commentator="Toafot Re'em" data-order="2"></i> לא קאי, דאמרינן בחולין ע' ב' חיה בכלל בהמה. ונבילה <i data-commentator="Toafot Re'em" data-order="3"></i> נקראת כל דבר שמת או נהרג שלא כדרך הכשר אכילתו, כדכתיב כי ימות מן הבהמה אשר היא לכם לאכלה הנגע בנבלתה, וכתיב והיתה נבלת איזבל כדומן וגו' וכתיב לא תלין נבלתו: 