<b>ואשר </b>שאלת אם אחד מקבל עליו קנין על הכתובה ועדיין לא חתמו העדים האם מותר לשהות אצל אשתו או לא לע"ד נ"ל דאין להתיר אלא ע"י הדחק כגון בשבת או ששכח ורוצה לכנוס אז מותר לפי שעה ויכתוב לה תיכף אחרי כן אבל לסמוך לכתחלה על עידי הקנין פשיטא שאין לעשות. ואע"ג שכתב המרדכי שסמך ריב"א על עידי הקנין ומשמע אפילו כשיש פנאי לכתוב גם הוא וכתב בשם אביאסף והסמ"ג שאין לעשות כן אלא א"כ ע"י הדחק וכדפירש וכן כתב גם רבינו משה מיימון וכן כתב בעל הטור א"ח דבתראה היה וכן ראוי לנהוג מאחר שרבים ואחרונים הסכימו לזה. ושלום מאתי הצעיר יוסף קולון בן מהר"ר שלמה זלה"ה: