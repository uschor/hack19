פ״ב וששאלתם ראובן שהקדיש חנותו להוציא שכירותו לצרכי ביהכ"נ ונטלו הקהל השכירות ונתנוהו למי שמתעסק בדיניהם שאין לו ממה שיתפרנס מותר או אסור אם הסכימו הקהל או רובן על דבר שזה הרשות בידם לעישות בחצר גופה מה שהן רוצין כ״ש בשכירותה דלא עדיף מבית הכנסת ואמרי לגבי בית הכנסת לא שנו אלא שלא מכרו שבעה טובי העיר במעמד אנשי העיר אבל מכרו שבעה טובי העיר במעמד אנשי העיר אפי׳ לדכסוסייא מותר והוא פרשא דמתא וכל שכן ליתן השכירות למי שדן את דיניהם אם היה בהסכמת הקהל אין בדבר איסור לא לו ולא להם וש"ץ שאינו רוצה ליטול שכירות מן הצבור ומוציא אותם ידי חובתן בלי שכירות תבא עליו ברכה ואין לצבור לכוף אותו ליטול שכר מהם שלשם שמים הוא עושה להשתכר לפני קונו על כך כ"ש שכרו הרבה מאד: