<b>שאלה סט </b>אחד שכח מעות במתג המטרון שקורין קפי"ן ציפפי"ל שרי לטלטל הקפ"א בעוד המעות בציפפי"ל או לאו: 
<b>תשובה </b>יראה דשרי כה"ג לטלטל ולהשים על הראש וראיה מהא דמייתי תלמודא פ' כירה מתני' דמוכני שלה בזמן שהיא נשמטת כו'. ואין גוררין אותה בשבת בזמן שיש עליה מעות ומפרשינן שם בשם ר"י דכשהיא נשמטת כלי בפני עצמה היא אבל כשאינה נשמטת מותר לגוררה אע"פ שיש עליה מעות כיון שאין המעות על השידה שהיא עיקר הכלי ע"כ אלמא דבתר עיקר אזלינן ה"נ בקפ"ן ציפפי"ל ודאי הקפ"א עיקר הכלי ומותר לטלטל הציפפי"ל כיון שאין המעות על עיקר הכלי דגרירה וטלטול חדא היא. הנראה לעניית דעתי כתבתי: 
