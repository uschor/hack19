<b>אשר </b>שאלת אם יש ביד ראובן מעות והיא אומר' של פלוני הם. והוא אומר שלי הם מי מהמנינן לבעלה לשבועה או לא. ואית דאמרי לא מהימנא מההיא וכן האשה הנושאת והנותנת בתוך הבית דעליה להביא ראייה וקיימא לן ראיה בעדים וקיימא לן אם בן בעל נמי. ואפילו הכי בעל נאמן בשבועה כמו כן אשה והתם שאני. ופשוט למבין. ועוד אמר נמי אי מהימנ' לך עשה בפירושך ואי לא עשה פירוש לפירושו ואנא לא ידענא מאי פשיטות עד כאן לשונו. וסתמת דבריך ולא פירש אם באשה הנושאת והנותנ'. בתוך הבית היתה השאילה הם הביאו ראייה וקושייתם לא הבנתי דבן נמי לא מצינו שהוא נאמן בשבועה. ואפילו אונות ושטרות. יוצאין על שמו צריך להביא ראייה בעדים. ולא ידעתי מה רוצה לומר אי משום דבן הבית נשבע וכן מצינו בשבועות גבי נשבעת שלא בטענה. תמיה אני אם משם רצה לומר למה לא הקשה נמי מאשה דקתני התם וכן האשה הנושאת ונותנת בתוך הבית. ואם כן לא הביאו ראייה. ויפה כתבת אהובי דהתם שאני. ומההיא דעשה פירוש לפירושו נמי אין ראייה דבשעת מיתה דוקא לא מהימנא למימר של פלוני הם. כיון שאין בידה ליתנם. אבל מחיים שיש בידה ליתנם לו מהימנא מגו דאי בעי שקלא ויהבא ליה דהא קבל מן האשה יחזיר לאשה ולא לבעל. ואפילו שואלם כדפי' רש"י מ"נ דאם תרצה לומר שהיה מחזיר לבעל ולא לאשה אם היו שואלם לכאורה לא היה לו להחזיר ביד שיודיע לבעל תחלה. ומן הטעם הזה אם הנם ביד האשה אין ידו ביד בעל להוציא מידה. מיהו אם גזלה אין כח באשה להוציאה מידו במעות טמונים דתניא לוה מן האשה אין לו עליו כלום. אבל במעות שאינם טמונים אפילו גזלם יכולה היא להוציא מידו דאי לאו הכי במעות שאינם טמונים אמאי קנתה נימא לגלויי זוזי הוא דבעי כל זה פירש ר"י. וכל זה בשאינה נושאת ונותנת בתוך הבית לא שנא טמונים ולא שנא אינם טמונים לא מהימנא וההי' בירושלמי שלא תהא אשה מברחת משל בעלה ואומר מציאה מצאתי באינה נושאת ונותנת בתוך הבית כדפר"י. ושבועה שהזכרת לא ידעתי מה טיבה כאן דלא שייכא באינה נושאת ונותנ' בתוך הבית אם לא שהיה טוען שלי הן בודאי דמשביעין אותה שבועת היסת. אבל בטענת שמא לא. אבל אם היתה נושאת ונותנת בתוך הבית אז משביעין אותה בטענת שמא בממון שאינו לפנינו. אבל בממון שלפנינו אינה נאמנת אפילו בשבועה. 