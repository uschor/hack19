<b>שאלה ד </b>מי ששהה להתפלל מנחה בע"ש עד לאחר שענו הקהל ברכו אבל עדיין הוא זמן מנחה היאך יתפלל תפלת מנחה זו: 
<b>תשובה </b>יראה דיש חילוק בדבר כמו שאבאר. אחד מגדולים מצא בתשובות ישנות דמי ששהה להתפלל מנחה בע"ש בדרך זה שאל יתפלל מנחה באותו בהכ"נ שבו הצבור ושלוחם מתפללים הואיל והצבור קדשו היום לא יעשנה חול אצלם אלא ילך חוץ לבהכ"נ ויתפלל שם מנחה של חול עכ"ל וכן היה רגיל להורות וכן הורו ג"כ תלמידיו שנים מהגדולים אחריו ונראה שצריך להתיישב בהאי דכתב במרדכי בפ"ב דשבת וז"ל מי ששהה להתפלל וכבר ענה עם הקהל ברכו הואיל ועשהו קודש לא יעשנה חול אלא יתפלל שתים של שבת ע"כ. משמע דלית ליה תקנה מדמצריך להתפלל שתים של שבת וי"ל דלא פליגי דיפה דקדק בלשונו וכתב שכבר ענה עם הקהל ברכו דדוקא בכה"ג דהוא עצמו עשהו קודש בעניית ברכו תו לית ליה תקנה אבל אם לא ענה עמהם כגון שלא היה בבהכ"נ יכול לעשותו חול שלא בפניהם וק"ל. ונ"ל שאם יבא אחד לבהכ"נ סמוך לברכו לא ימתין להתפלל מנחה עד לאחר ברכו בשביל עניית ברכו כמו שצריך לעשות בשאר ימים דכיון דשעה עוברת היא לתפלת המנחה אם יענה ברכו כדפי' אין להקפיד בכה"ג אם לא יענה ברכו והכי איתא להדיא בסמ"ק במצות תפלה אעניית מודים עם הצבור ונראה דה"ה דעניית ברכו ואע"פ שלא יוכל לגמור חצי תפלת המנחה קודם ברכו ונמצא מתפלל מקצת תפלת חול באותו בהכ"נ שבו הצבור ושלוחם שענו כבר ברכו וקדשו היום מ"מ הואיל והתחיל בהיתר אין נראה דיש קפידא כולי האי ואע"ג דבפ' ע"פ גבי ההיא דאגריפס פריך סוף סוף מאי רבותא דהא מטא זמן איסור פירשב"ם דהיכא דידוע שאינו יכול לגמור בהיתר הוי כהתחיל באיסור ונדון דידן נראה דאין לדמות להתם דלאו איסור והיתר שייך ביה: 
