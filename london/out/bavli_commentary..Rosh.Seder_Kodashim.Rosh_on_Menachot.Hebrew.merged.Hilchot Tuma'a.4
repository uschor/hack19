כי אם לשארו אין שארו אלא אשתו  שנא' שאר אביך היא  הקרובה ולא הארוסה. אליו ולא הגרושה. ואמר בגמרא יבמות דף כט: תניא א"ר חייא  ב"ר אמי  אשתו ארוסה לא אונן ולא מטמא לה וכן היא לא אוננת ולא מטמאה לו. מתה אינו יורשה מת הוא גובה כתובתה. פירש"י אינה מטמאה לו לאו משום כהנת נקט לה דלא הוזהרו כהנות ליטמא למתים אלא ה"ק אינה חייבת להתעסק בו וליטמא לו בין כהנת בין ישראלית  אע"פ שמצוה ליטמא למתים האמורות בפרשה זו אינה מחויבת דלאו שאר היא והרמב"ם ז"ל כתב פ"ב מהל' אבל הכהנות הואיל ואינן מוזהרות על הטומאה כך אינן מצוות לטמא לקרובים. אלא אם רצו מתטמאות ואם לא רצו אל יתטמאו. ולפיכך הא דתניא לא מתטמאת לו לאו דוקא ארוסה אלא שיטפיה נקט והרמב"ן ז"ל  דחק לפרש כן מנ"ל האי ולא נתישבו לי דבריו כי הרבה  צריך ראייה לפטור הנשים ממצוה זו: 