<b>סימן סט </b>שלומך יסגא לחדא אהובי עמיתי הר"ר יהושע יצ"ו ע"ד הספרים מברעסל"א כבר כתבתי לך דקשה עלי לחתוך הדין דקמאי לא עבדו ביה עובדו ולא ירדו לדקדק ולצדד להחליטן ביד הקונים אותם מן הנכרים אע"פ שכמה פעמים היו מפקפקים בדבר וכמדומה לי שכבר כתבתי לך שהרב הגדול מהר"י מולין ז"ל לא רצה כלל לפסוק שיוכלו הקונים הספרים מאושטריי"ך לכבוש אותם מן היורשים אמנם להפצרתך אשיב לך על דבריך בדרך קצרה מה שרצית לדמות לדיני סיקריקון נראה דלא דמי דהתם הסיקריקון היה בא לענות אותו קודם שנוטל ממנו הקרקע וכיון דמחמת אונסו גמר ומקנה נמצא בהיתר באו לידי דנכרים אבל בעובדא דידך וכן באושטריי"ך היה כן לקחו הספרים דרך אנפרית וגזל כשאר ממון שלקחו מהם בגזל גם לא הזכירו הספרים שימחלו עליהם לפדיון נפשם היה ממש כבא מחמת חוב ומחמת אנפרית שצריך להחזיר לרש"י בחנם ולר"י נראה כפסק רבינו גרשם כדאיתא באשירי ובהגה"ה שם פ' הכונס ע"ש אינני יודע בטוב סיבות הפדיון דבני ברעסל"א אבל לפי ששמעתי לא הוזכר להם מעולם שימחלו על ממונם שלקחו מהם כדי שיניחום פטורין וא"כ היאך שייך לומר אגב אונסיה גמר ומקני. והא דכתבת ושאלת אם אין ממון לבעלים עצמן אלא לבנו או לקרובו אם יש כאן תקנה כבר כתבתי הך מילתא לא דמיא לתקנתא דסיקריקון ולא ילפינן עלה מסיקריקון. ואשר כתבת כיון דיודעין היורשים ולא פדו הספרים אמרינן מסתמא אחולי מחלי עליה מאן לימא לן דמחולי אחלי דילמא המתינו ושהו עד שימכרו להן בזול יותר וכדי שיראו הנכרים שלא יוכלו למכור ביוקר כל כך לא ירגילו הרבה לשלוח יד לגזול הספרים של יהודים וכעין זה תקנו חכמים פ' השולח. סוף דבר איני אומר בענין זה לא חיוב ולא פטור בכללות אך אם אהיה נדרש בפרטות בענין זה איש נגד חבירו בטענה ותשובה אשים הדברים אל לבי לדון כהלכה כאשר יורוני מן השמים: 
