<b>סימן קפד </b>שלום רב לאהובי הר"ר אברהם יצ"ו לא אוכל להתאפק מלכתוב לך קנטורים ע"ד הגט כי הקפתני בתשובת חבילות שאין בהן ממש ובמילי דכדי דברי הבאי ופוק קראי קראך לברא. מה הבאת ראיה משמות הכתובים בתורה שכתבת שהכל מהשם י"ז עליהם השכיל ובנבואה וברוה"ק לשם דרשה וללמוד מהם עניינים של תורה ואתה תבא לדרוש ג"כ שם של אותו רווק דאסיק שמיה בן הקדוש נתן משום דנתן הקב"ה בלבו לשוב אשתבשת מיניה וביה וכי לא קראוהו לתורה אליה בן הקדוש ר' נתן ומאי דרשת ברבי וכ"ת דר"ל לשון ריבוי וגדולה אין רבוי אחר ריבוי אלא למעט ואף כי הגעת את עצמך לחלק בין שמות הכתובים בתורה אמנם חרה לי שכתבת אם אדחוק לומר כך וכי זו היא פרצה דחוקה לך א"כ לא מרווח לך אפילו ברחבה מני ים. ואשר ירדת לחלוק דשלמה ע"ה כתבו לעצמו לשמו לא חילק ולא בילק בזה דאף מה שכתב על עצמו ברוה"ק וללמוד ממנו כתבו. ואשר הארכת מרוב סברות הכרס ומסתמות גרועות ומסתמא שרירא וקיימא שכחת דאיך יתכן שאומר שחזר בתשובה מחליף השם מיראה כדי שלא יכירוהו שיחליף שם אביו ושם עצמו לא יחליף וכי ירא הוא מן החזנים הקוראים אותו לתורה או מן הכותבים הכתובה ולא ירא מן הריקים ופוחזים ומומרים וערלים שיכירוהו בשם עצמו. ואשר כתבת דבאוב"ן חדש ה"ר אהרן חזן ידע בשני השמות מחמת הכתובה שהיתה מונחת בקופסא כבר כתבתי לכם שלא ראיתי ומצאתי בכל דבריכם הראשונים שבאוב"ן חדש לא ידעו אלא משם דן ובאוב"ן ישן לא ידעו אלא משם נתן הרי אהרן חזן לפניכם תדרשהו אם ידע ושם על לב כלום מה שכתוב היה בכתובה. ואשר הבאת ראיה קצת מאה"ע תשובת הרא"ש קצת משמעות ראיה יש לך בזה אמנם לפי הדקדוק אפי' מעט אין כאן אפילו זכר לדבר דהרא"ש שורש הפסול נקט דמ"ט שינה שם אביו פסול משום הטעות ואשמעינן דלא דמי לשינוי מקום הלידה דמכשיר ר"י משום דהתם ליכא טעות משום דא"צ לכתוב אבל כאן שצריך לכתוב אתי למטעי ועוד נוכל לומר דההוא עובדא דיוסף שמואל לא היה בא להחליף שם אביו אלא אבי אביו או אבי אמו היה נקרא שמואל וכתב עצמו בו להם דבני בנים הרי הם כבנים ואפ"ה פסול מפני הטעות. מסקנא דמילתא כבר כתבתי ג"כ למהר"ר יודא כך אלו התרתם והכשרתם הגט בלתי ידיעתי לא הייתי קורא תגר כל כך מפני שלבי אומר לי דאותו רווק שיקר במזיד להעלות לו שם אב מהקידושין ועי"כ החליף השם ולעולם דן היה שמו אמנם מאתי לא תצא הוראה להתיר כלל: 
