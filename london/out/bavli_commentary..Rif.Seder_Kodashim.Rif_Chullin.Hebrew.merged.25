וחיתה  ומחטא דאישתכח בחיתוכא דכבדא אי קופא לבר נקובי נקיב וטרפה ואי  קופא לגו דרך סימפונא נקט ואתא וה"מ באלימתא אבל בחלישתא לא שנא קופא לבר ול"ש קופא לגו נקובי נקב ואתאי ומאי שנא ממחט שנמצאת   בעובי בית הכוסות ד"ת מ"ז מצד א' כשירה דלא אמרינן אי קופא לבר אי קופא לגו אמרי התם כיון דאיכא אוכלין ומשקין אימור אוכלין   דחקוה   ומחטא דאישתכח בסימפונא רבה דכבדא כשרה. ההוא קשיתא דאישתכח במררתא אמר רב אשי כי הוינן בי רב כהנא אמרינן הא ודאי דרך סימפונא נקט ואתאי ואע"ג דלא נפק אימור מירבל הוא דרבילא ביה וה"מ דדיקלא אבל דזיתא מיבזע בזע. אינקבא ריאה היכא דמשמשא ידא דטבחא   תליא בידא דטבח או לא תליא רב אחא בגמ' איתא ר"א בר נתן אמר   בר יעקב אמר תליא ומר זוטרא בר רב מרי אמר לא תליא והלכתא תליא דהא תליא  בזאב מורנא פליגי בה בגמ' איתא רב יוסף בר דוסאי ורבנן כו'   אבא יוסי בר ביסא ורבנן חד אמר קודם שחיטה פריש וחד אמר אחר שחיטה פריש והילכתא אחר שחיטה  פריש:רבי שמעון אומר עד שתינקב לבית הסימפונות.ולית הלכתא כותיה: ניקבה הקיבה ניקבה המרה ניקבו הדקין:תנו רבנן  ויקרא ד׳:ח׳  ואת כל החלב אשר על הקרב   להביא חלב שעל גבי  הדקין דברי רבי ישמעאל שאמר משום אבותיו רבי עקיבא אומר להביא חלב שעל  הקיבה ורמינהו ואת כל החלב אשר על הקרב  רבי ישמעאל אומר מה חלב המכסה את הקרב קרום ונקלף אף כל קרום ונקלף ר"ע אומר מה חלב המכסה את הקרב תותב קרום ונקלף אף כל תותב קרום ונקלף איפוך   איתמר א"ר יצחק בר נחמני א"ר אושעיא חלב שעל גבי הקיבה כהנים נהגו בו היתר כרבי ישמעאל שאמר משום  אבותיו 