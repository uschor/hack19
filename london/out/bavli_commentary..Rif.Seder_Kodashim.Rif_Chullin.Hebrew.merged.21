   ואמר רבא הני  תרתי בועי דסמיכן להדדי לית להו  בדיקותא אלא טרפה חדא ומתחזיא כתרתי מייתינן סילוא ובזעינן לה אי שפכי להדדי חדא היא וכשרה ואי לא תרתי אינון ס"א אינו ואנקב וסריכי להדדי וטרפה:ואמר רבא  חמשה אוני אית לה לריאה   כד נפח לה ואפה כלפי גברא   תלתא מימינא ותרתי משמאלא אי חסיר אי יתיר אי חליף טרפה ולית הלכתא כרבא ביתיר אלא אי משכחת יתיר כשרה מדברי הר"ן נראה של"ג בהרי"ף וה"מ עד ובני טרפה גם לא גריס ההוא ביני וביני וכו' וצ"ע והני מילי דקיימא  בדרא דאונא אבל ביני  וביני טריפה והני מילי מגווה   אבל מגבה אפילו כטרפא דאסא טרפה 