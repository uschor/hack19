<b>ניקוי</b> של בשר וניקורו. צריך אדם שיטול כל חלב שעל הכליות, ושלמטה מן הכליות. וכל חלב שעל העצמות שתחת הכליות, ועצם גופו אשר תחת הכליות, וצריך שיטול את גיד הנשה כולו, וישבור העצמות שיש בירך שיש בהן שרשי גיד הנשה, ויטול את החלב ואת הקרום שעל גבי הטחול וישלף את חוטין שבתוך הטחול שהן מן החלב, ויטול את הקרום שעל הכליות ואת החוטין שבתוך הכליות, ויטול את הקרום שעל הכסלים והחוטים שבתוך הכסלים שיש חמשה חוטין בתוך הכסלים, ג' בכסל ימין שכל אחד מהן נחלק לב' חוטין, וב' חוטין בכסל שמאל שכל אחד מהן נחלק לג' חוטין. שבכולן יש י"ב חוטין בכסלים, וישרש אחריהם עד שיטול את כולן, ולא יניח מהן אפילו כחוט השערה: וחייב ליטול את החלב שעל גבי הקיבה ושעל המסס ובית הכוסות, ושעל גבי הקרס כולה, ויטול את החוטין אשר תחת הידים כולן. ואת החוטין שבצואר שאסורין משום דם: וגיד הנשה אינו נוהג בשליל וחלבו מותר: כל זמן שלא הפריס על גבי קרקע ולא מנקרינן ליה כלל לא חלבו ולא גידו, כדנפקא לן מקרא דכת' בבהמה כל שבבהמה תאכלו, והלכה כר' יהודה: חזק.