<b>סימן קעח </b>ועל אשר דרשתני מה עמדי ממינקת חבירו אם צריכין להמתין אפילו בשנה פשוטה יכ"א ר"ד מותר על חדשי הלבנה לא שמעתי מחמיר בזה כלל. וגם מתוך הסברא והראיה נראה לע"ד דלא צריכנא דאפילו אי דייקינן לשון המרדכי דכתב דכ"ד חדשים מלאים בעינן לא אתי לומר אלא דלא נחשוב אחד מלא ואחד חסר אלא כולם מלאים של שלשים יום אבל לחשוב אחר חדשי החמה ההיא לאו מלאים הוי קרי ליה ומלאים גופייהו נראה לע"ד דלא נהגינן להחמיר דבתשובת מהר"ם יישב ותירץ אמאי חשבינן חדש העיבור לתינוק כיון דנקט התנא עשרים וארבעה חדשים הוה לן למידק דדוקא עשרים וארבעה חדשים בעינן וטפי לא. ותירוץ דמשום דתנן פ' מי שאחזו כמה היא מניקתו שתי שנים ר' יודא אומר י"ח חדש ופרש"י דת"ק ור' יודא לטעמייהו דפליגי באע"פ כמה היא זמן הנקת התינוק ר"מ סבר כ"ד חדשים וכיון דחדא פלוגתא היא ונקט התנא בכתובות כ"ד חדש ה"א אפילו נתעברה השנה לא בעינן טפי להכי נקט שתי שנים. ואי הוה נקט שתי שנים ה"א למנין שנות העולם ומכי אתי ר"ה של שנה שניה הוי שריא להכי נקט כ"ד ע"כ. ומהכא נראה לדקדק דלא בעינן להוסיף יכ"א ר"ד דע"כ בלשון שנה ליתא אלא מיום ליום כמו בי' בניסן עד י' בניסן דהכי תני בהדיא בנדרים פרק קונם המודר הנאה מחבירו לשנה מונה י"ב חודש מיום ליום וע"כ בכלל כ"ד חדש נמי ליתא דאל"כ אמאי לא תירץ מהר"ם דלהכי תני כ"ד חודש לאשמועינן דבעינן להוסיף יכ"א ר"ד או שצריכין כולם מלאים אמאי דחק דה"א דחושבים לפי שנות העולם כיון דלא נקט התנא שנה זאת כדמחלק התם בנדרים ע"ש. ואין לי להאריך מזה עתה כי צריך דקדוק יותר ליישב ג"כ הגה"ה דבמיימון דכתב דלא בעינן חדש העיבור: 
