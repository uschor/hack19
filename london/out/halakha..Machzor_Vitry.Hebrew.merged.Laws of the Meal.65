<big><strong>סה.</strong></big><br><b>אביי</b> עני אמן בקלא. כי היכי דלידעו פועלים דהטוב והמטיב לאו דאוריית'. רב אשי עני בלחישה. כי היכי דלא ליזלזלו ביה. האי מאן דשרו המוציא. או דמברך על מצות לולב ושופר. או על פירות. ברכה דקמי אכילה ועני אמן בתר נפשיה הרי זה דרך בורים. דת"ר המברך על הפירות ועונה אמן ברכה לעצמו הרי זה דרך בורות. אקשיה ליה רבנן למר רב יהודאי גאון. והרי בונה ירושלם דעונה אמן לעצמו. התם הכירא לפועלים קעביד. דלוקמוה לעיבידתייהן. תינח לאביי דאמר בקלא. לרב אשי דעני לה בלחישה. מאי שנא מקמי אכילה מבתר אכילה. בתר אכילה כיון דגמרא עבידתיה לית לן בה. דקמי אכילה כיון דלית ליה לאשתעויי עד דטעים. וכדעני אמן דמי לא קמשתעי . והיינו דקת' דרך בורות. דבורין קמשתעיין והדר טעוון :