<big><strong>תטז.</strong></big><br><b>מושך</b> חסד ליודעיו וצדקה לחושבי שמו. לו הנצח וההוד נורא מאוד בעולמו כשמש וכמגן כן יגן במרומו. על עבדו ויריאו נאמנו ותמימו. יפיח צורריו יהרוס ויפרוס אליו שלומו. יצרנהו יבוננהו ויהי עליו נועמו: אליו רע לא יקרב. וכל און לא יאונה. במניין ובבניין עולם יכונן ויבנה. יהי לו ער בחכמים ובתלמידים עונה. ישכיל גם יצליח בכל פינות אשר יפנה. מלאך י"י יגוננהו וכל סביבותיו חונה. גנון ופסוח והצל מלט פלט רני: ידעתיך עמיתי מאהבה ומיוקר. בסדר פורק הרים וממקומם עוקר. כל רז סתום וחתום מפענח וסוקר. לא עממוך סתרים ולא נאנס כל חוקר. מצהרים תקום ותעופה כבקר: רוממתי איש לייש ארי שבחבורה. כמו נגיד אקרבנו אענדנו עטרה. הרימותי בחור מיושבי השורה. היותו קורא עמי פרשת זמירה: סורה אדוני. סורה אלי סורה: עמוד עמוד עמוד ר' פלוני בר' פלוני מתוך קהל הקודש והשלם את התורה: ושמונה פסוקים אחרונים יחיד קורא אותו המשלים את התורה: