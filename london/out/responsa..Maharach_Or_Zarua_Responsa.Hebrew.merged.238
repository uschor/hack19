<b>אשר </b>לו אחוזת הארץ, לגדור פרץ, ויודע לטהר את השרץ, מקשה ומתרץ, מורי הרב ר' מרדכי, מאד תמהתי על חכם כמוך שדימית כתובה לשטר חוב שיש לתלות שלוה הימנה מנכסי מלוג או ממעות שאינם טמונים וכי יש לתלות ולומר שלוה הימנה מנכסי מלוג שהוסיף לה בכתובתה א"כ שדימית לפי דבריך לחוב גמור למה הוצרכו לתקן לכתוב בכתובה דלא כאסמכתא ודלא כטופסי דשטרא כי היכי דליגבו מטלטלי מיתמי ולא מלקוחות ומדלא כתב אגב כדפי' ר"ת זצ"ל א"כ בזמן הזה דאפילו מלוה על פה גבי ממטלטלי דיתמי היכי דידוע לנו שאביהם היה חייב לזה כמו שכתב אבא מארי זצ"ל שכך כתב רבינו אבי העזרי בפי' כתובה וגם כל רבותינו שוים בדבר כי סבורני שבשטרי הלוואה אין צריך בזמן הזה לכתוב כך מטעמא דפרישת אלא משום דתוספת כתובה אינו חוב גמור אלא מתנה בעלמא לכך נהגנו למיכתב הכי ומה שכתבת דהילכתא בלא טעמא היא אין ללמוד הימנה א"כ מה אומר הספר פשיטא בנו גדול לא עשאו אלא אפטרופא מהיכן פשיטא ליה אם לא מדשמואל שאמר כן באשתו ומה שהבאת ממעמד שלשתן שם פיר"ת זצ"ל דלא עדיף מעמד שלשתן מזכייה גמורה שהרי אפילו זיכה לו לחברו ישראל על ידי גוי זכיה גמורה לא קני ולשם שייך לומר הבו דלא לוסיף עלה כי לא מצינו שעשו חכמים מעמד שלשתן אלא בזכיה ואנו נוסיף מעצמינו ולומר דיהא עדיף מזכיה גמורה אבל כאן אין זה תוספות אלא היא היא וגדול מזה. 