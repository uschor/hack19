מד. ראיתי בני אדם הולכים בשדה של גוים ברשות הגוי וקוצצין אותה ערבה להושענא רבה ביום של ערבה ונ"ל דשלא כדין הן עושין מדאמר רב הונא סוכה ל' ע"א להנהו אוונכרי כי זבינתו אסא לא תגזון אתון אלא לגזון אינהו וליתבן לכון מ"ט סתם גוים גוזלי שדות הן וקרקע אינה נגזלת ובני נח הוזהרו על הגזל ואפי' גוי מגוי כדמוכח' בפ' ד'  סנהדרי' נ"ז ע"א ומסתמא גוים גוזלין שדות זה מזה וקיי"ל נמי פ' הגוזל בתרא בבא קמא קי"ג ע"א גזל גוי אסור כר"ע והא דאמר  חזא להנהו שבשי דגופנא דתלי לבר  ותלו בי' קטפי' דענבי א"ל לשמעיה זיל חזי אי דגוי הוא אייתי לי מפרש רבינו משום הפקר דתלו להו לבר מפרדסא שרי. ומכאן אני אומר דסתם גוים גוזלי שדות הן  לאו דוקא הוא מה לי מגוי מה לי מישראל להבדיל שהרי שניהן תורת גזל נוהג בהן. ותו  מימים קדמונים גזל מישראל והחזיר עתה ואין לחלק בדבר. יואל בר' יצחק הלוי זלה"ה.