<b>סימן קיז </b>בראש השנה מלבד עולת החודש כו' באיזה מקום יש לאומרו קודם ומנחתם או אח"כ כי כמדומה שאין במקומינו כמו המנהג שכתוב במנהגי קלויזנע"ר וכל הנוסח מקודם ועד אחריו חפץ אני לידע כך שמעתי ממורי דודי הקדוש מהר"א ז"ל מתפלל במוסף בר"ה וכן אני נוהג מפי כבודך כאמור כו' עד ועשיתם עולה כו' ומנחתם ונסכיהם כו' עד ושני שעירים לכפר ושני תמידין כהלכתן מלבד עולת החודש כו' אע"ג דבמנהגים וא"ז כתוב עולת החדש קודם ומנחתם נראה דלא אתי לאשמועינן אלא הזכרת הפסוקים שמזכירין במוסף בראש השנה ולא לאשמועינן את סדרן. ומתוך כך נראה דסדר דלעיל שפיר טפי לומר מלבד אחר ומנחתם דאי הוי אומר מלבד קודם תו היה צריך לדלג בומנחתם ושני תמידין כהלכתן משום דכבר הזכיר שני תמידין בפסוק מלבד דכתוב ביה עולת התמיד ונסכיהם ומנחתם ונסכיהם כמשפטם שבו כלול שני תמידין והלכתן אבל כשאומר ומנחתם קודם אינו צריך לדלג בפסוק ומלבד עולת התמיד ומנחת' הואיל וכבר הזכיר ושני תמידין כהלכתן דקרא דכתיב הוא מזכיר מה שאין לומר כן בנוסח דמנחתם. ומצאתי אח"כ דין זה בפירוש מן המחזור: 
