נ״ו וששאלתם ראובן טען על שמעון ק׳ קנטרין ואמר שמעון יש לי עדים שלא נשאר לו עלי כלום והם במדינת הים ואני יודע כיון שאמרתי פרעתי אני מחוייב שבועה אלא אין אני רוצה שיצא עלי שם שבועה בעולם יבואו עדים ויעידו אין לראובן זה עלי כלום האיך הדין כך ראיתי מפייס הדיין ראובן שימתין ל׳ יום ואם לא בא עדיו עד שלשים יום ימתין שלשים יום אחרים ואם לא באו ימתין שלשים יום ואחר צ׳ יום או יתן או ישבע שפרע לו ואם לא רצה ראובן שימתין ישבע שמעון שפרע ויפטר: