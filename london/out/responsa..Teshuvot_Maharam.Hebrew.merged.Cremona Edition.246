<b>שאל </b>אדוני אם מניחין לגדול לקח לו אנטלר לטעון עבורו כתבת דמותר למנות אנטלר. וראיה מירושלמי ריש פרק כהן גדול. ואני צויתי להעתיק לך מעבר הלז מה שכתבתי על זה. ויש ראיה שמה דשאני התם דמשום כבודו דכהן גדול דוקא דלא ליתזיל וניזול לקמי דיינא דזוטר מיניה הוה לן למישרי למנוייה אנטלר במקומו. אבל בעלמא לא. מיהו בהא כל אפייא שוין. דודאי לא שבקינן ליה למנוייה אנטלר בשבילו במקום איסורא שהיא תובעתי לקיים מצות עשה או חלוץ או ייבם וקורא אני על החפץ. להתמנות אנטלר בשבילו אשר לא טוב עשה בעמיו שנתמנה לו אנטלר כדי לטעון ברמאות על היבמה ולשהויי מצות עשה. השתא מכין אותו עד שתצא נפשו. אנטלר משוינן ליה בתמיה. <b>וששאלת </b>אם האנטלר יכול לטעון כל מה שיכול לטעון ולהערים אפילו דבר שיודע בטוב שאינו. לא כי וחלילה לי מעשות כן להיות חוטא ולא לו ואפילו בשל עצמו אינו רשאי לשקר שארית ישראל לא יעשו עולה ולא ידברו כזב. ונראה דבריש פרק שבועת העדות שבועות דף לא אמרינן מניין לנושא בחבירו מנה וטוענו מאתים שלא יאמר אכפרנו בב"ד ואודה לו חוץ לבית דין כדי שלא אתחייב לו שבועה תלמוד לומר מדבר שקר תרחק וכו'. וטובא איכא כי האי גוונא. ולא דמי לאפטרופא דיתמי דההוא ודאי יש לו לטעון כל מה שהוא יכול. כי אין שם שום בירור. ואלו היה אבוהון קיים דילמא הוה טעין הכי. ושלום מאיר בר ברוך: 