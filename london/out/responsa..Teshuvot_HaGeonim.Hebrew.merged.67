ס״ז וששאלתם רחל שאמרה לבעלה בפני עדים כתובתי ותוספת כתובתי מחול לך אם תתן לי גיטי היום וקנו מידו על כך והלך יעקב וכתב הגט ושגרו לה עם העדים למסרו לה ומצאו אותה ברשות אחר וזרקו לה אחד מן העדים במעמד השני וטפחו בחיקה והיא עומדת נטלתו וזרקתו אליהם ואמרה להם איני רוצה לקבלו המתגרשת היא בהא אי לא ומה שמחלה לבעלה כתובתה מחולה או לא כך ראינו לגבי גירושין כיון שזרקו לה העדים הגט ואמרו לה הרי גיטך וקבלתו אע"פ שהחזירתו להם ואמרה להם איני רוצה בו אין בדבריה ממשות שאפילו נפל בארבע אמות שלה היא מגורשת בו כ"ש זו שנפל בחיקה ונטלה בידה ולא חיישינן לדעתה דק״ל אשה מתגרשת בעל כרחה ואשה יוצאה לרצונה ושלא לרצונה ומ״מ מתגרשת באותו גט ולגבי כתובה שמחלה אותה לבעלה כיון שבאסמכתא שכך אמרה אם תתן לי גיטי היום כתובתי ותוספתי ונדונייתי הכל מחולין לך אסמכתא היא אסמכתא לא קניא אלא היכא דמתעברא בכ"ד מומחין דאמרינן והלכתא האסמכתא לא קניא והוא דלא אנוס והוא רקנו מיניה בב"ד חשוב אי הוה אניס לא קניא ואשתו של יעקב זה אם לא היתה אנוסה מחמתו בשעת המחילה והיה הקנין לפני ב״ד חשוב ומומחה שבאותה המדינה מחילתה קיימת ואם לאו אין באותה מחילה ממש ויש לה לגבות כתובתה ותוספתה ונדוניתה מבעלה: