אמר ר' אלעזר  כל  האומר תהלה לדוד בכל יום  מובטח לו שהוא בן העולם הבא. מה שאנו פותחין באשרי יושבי משום דמניה נפקא לן לקמן ברכות דף לב: צריך אדם שישהה שעה אחת קודם שיתפלל.  וגם מסיימין ואנחנו נברך יה  כדי שיסיים בהללויה. אמר ריב"ל אף על פי שקרא אדם קריאת שמע בבית הכנסת  מצוה לקרותה  על מטתו. ודוקא פרשה ראשונה כדאמר בפרק הרואה ברכות דף ס::  אמר רב נחמן בר יצחק אם ת"ח הוא אין צריך. אביי אמר אף ת"ח בעי למימר חד פסוקא דרחמי כגון בידך אפקיד וגו'.  אמר רבי אלעזר כל הקורא שמע על מטתו כאלו אוחז חרב של שתי פיות בידו שנאמר יעלזו חסידים בכבוד ירננו על משכבותם רוממות אל בגרונם וחרב פיפיות בידם. אמר רבי יצחק כל הקורא קריאת שמע מזיקין בדלין הימנו שנאמר ובני רשף יגביהו עוף ואין עוף אלא תורה שנאמר התעיף עיניך בו ואיננו ואין רשף אלא מזיקין שנאמר מזי רעב ולחומי רשף: גרסי' בפרק ידיעות הטומאה שבועות דף טו: שיר של פגעים בכנורות ובנבלים ובתופים ואומר  יושב בסתר עליון בצל וגו'. עד כי אתה ה' מחסי. ואומר ה' מה רבו צרי רבים קמים עלי עד לה' הישועה ריב"ל מסדר להו  להני קראי  וגני. היכי עביד הכי  והא אמר ריב"ל  אסור להתרפאות בדברי תורה. להגן שאני: 
