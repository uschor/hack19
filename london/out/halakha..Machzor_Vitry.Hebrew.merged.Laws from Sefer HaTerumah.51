<b>דין</b> כחל. <sup>ב</sup><i class="footnote">גליון כת"י: טחול. אשפריין.</i> אוברא בל'. לפי' רבי' שלמה לצלי בעי קריעה שתי וערב לכתחילה. ואם לא קרעו כלל מותר לצלי. דחלב הנפלט נופל לארץ. ואותו שלא פירש מותר בדיעבד. וכן לעשות טליתא שקורין פשטידא אם לא קרעו שתי וערב אסור אף בדיעבד שהחלב נפלט וחוזר ונבלע. וכיון שפירש איקרי חלב דרבנן. וכי נבלע אוסר בשר כחל. ולקדירה אם קרעו שתי וערב וטחו בכותל מותר אף לכתחילה. בלא בשר עמו. ואם יש במים עם הכחל שיתבטל שם החלב אז מותר. ועם בשר אסור לכתחילה אפי' קרעו שתי וערב: ולפי' רבינו יעקב כי קרעו שתי וערב מותר לקדירה אף עם הבשר אף לכתחילה. ואם לא קרעו רק קצת מותר בדיעבד. אבל לצלי מותר לכתחילה אף בלא קריעה כלל. או במליתא מותר לכתחילה בלא קריעה כלל דחלב הנפלט אעפ"י שחוזר ונבלע אין בכך כלום כיון שלא נשתנה טעמו מחמת בשר אחר. והכחל שנצלה או נתבשל מותר לחתכו לכתחילה בסכין שחתכו בו בשר: