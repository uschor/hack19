<b>גוי</b> שתחב אצבעו בתוך נקב החבית ויין יוצא דרך שם הכל אסור בהנאה, או תחב שם ברזא לסתום כמו מפיה ומשוליה דהכל אסור, וכי אם ניענע הברזא שהיה כבר בתוך נקב של יין הכל אסור בהנאה, ואם הניח על הנקב שלא יזוב, אבל נכנס בתוך החלל, לדברי רש"י עד ברזא אסור בהנאה, ואידך שרי בהנאה ואסור בשתייה ואע"פ שפירש, ואידך שרי בשתייה אין נכון לזה שיין ישכב זה על זה, וחציו אסור בשתייה וחציו מותר בשתייה, ולדברי ר"ת הכל אסור בהנאה, כרבא דפ' בתרא, כיון שהכל היין היה מתנענע תחילה לצאת, דבהנחת ידו שם נינוח הכל וחשוב כאלו נגע בכולו: