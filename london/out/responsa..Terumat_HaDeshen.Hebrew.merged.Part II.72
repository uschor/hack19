<b>סימן עב </b>ואם מותר לתקן הההי"ן שבשמות הקודש כבר נדרשתי ג"כ על ככה מאחרים. אמנם השבתי בספיקא דנראה דשרי מההיא דכתב בהגה"ה קטנה במיימוני בספר המדע פ' ששי דאם נפל דיו על השם מותר למוחקו דאינו מתכוין רק לתקן ורציתי לדמותו לזה גם נ"ד אך לא ברירא לי דאפשר דהתם איירי שנתטשטש האות לגמרי אבל כאן אינו מחוסר רק דקדוק אחד או נימא איפכא דהכא א"צ למחוק רק הרגל שהוא נכתב בטעות ובגוף האות שנכתב האות בדין א"צ ליגע ואם בהרבה ההי"ן בשמות שהן נדבקין אין נראה טוב לתקן אותם. נאם הקטן והצעיר שבישראל: 
