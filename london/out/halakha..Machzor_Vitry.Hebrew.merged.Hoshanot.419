<big><strong>תיט.</strong></big><br><b>אשר</b> בגלל אבות בנים גידל ובעבורם תורה ניתן: בגלגלי רוח אלהים מלאכי צבאות ואלפי שאנן: גיבור גיאים אלוה אדיר קרא למשה לקבל לוחות: דברי אל חי שמעה הארץ ועמודיה יתפלצון: היטה שמים וירד וידא על כנפי רוח: ויצאו דברים מתוך האש ויתחקקו על לוחות האבן: זמירות אמרו כל בני אלהים שופר תקע משמי מרומים: חרדה לבשו כל בני עשו כי משעיר י"י זרח: טפחו כולם בני ישמעאל כי מפארן י"י הופיע: ימין י"י טפחיים בלחות וימין משה טפחיים טפחיים מפורש בין יד ליד: לך משה שמח בגדולתך כי אין כמוך בכל הנביאים. מי עלה שמים בתוך הענן ומי ראה תמונת אלהינו משה עלה בתוך הענן וגם הוא ראה תמונת אלהינו: נשיא נשיאים היה משה רבינו אב לחכמים וראש לנביאים: סגר הים בתפילתו ועל יד שלוחו חרון אף השיב: ענה י"י ואמר לעמו אנכי י"י אלהיך אשר הוצאתיך מארץ מצרים מבית עבדים: פתחו פיהם כולם ואמרו י"י ימלוך לעולם ועד: צעקה  משה צעקה גדולה בשעה שאמ' לו הק' עלה ומות בהר: קרע בגדיו והרים קולו יהושע בן נון שמור נא צאני: ראה משה מראש הפסגה נחלת שבטים עומדים לנגדו: שם מת משה עבד י"י מול בית פעור אספו אלהינו: תניח ברכה על אסיפתו כי על פי י"י מת משה רבינו: תפילתו לעולם לא תשוב ריקם כי רועה נאמן היה משה לישר': יהושע בן נון קם אחרי משה וגם הוא לימד תורה לישר': תפילת משה קרע רקיע וענה לעמו בעת צרתם: ברוך אתה י"י מגן לצדיקים ונתן תורה לעמו ישר' על ידי משה רבינו: