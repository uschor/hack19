<b>ועוד </b>נוהגין ככל המלכות שאם יש ליחיד דין ודברים עם הקהל עבור המס שהוא צריך לתן המס ואח"כ יתבע הקהל לדין כי הקהל רוצים להיות מוחזקין כל שעה וראייה אני מביא להם מהא דאמרי' פרק איזהו נשך בבא מציעא דף עג מוהרקיהו דהני בתפסא דמלכא מנח ודינא דמלכות' דינא. ועוד כיון שכל הקהל שותפין במס שותף אינו חולק שלא לדעת חבירו ורשאין בני העיר להסיע על קיצתן כ"ש לגבות ממנו מס והבא לשנות עליו הראייה. וששאלת על שני שותפין בחוב אחד ופרעו מקצתו ורוצה האחד לעכבו. ואמר לחבירו לך וקח חלקך מן הגוי ומה שפרע אני רוצה לעכב בשביל חלקי לא כל הימנו. ויפה הבאת ראייה מהגוזל בתרא דף קיו ועוד אמרינן בפרק המקבל בבא מציעא דף קה אמר רבא הני בי תרי דעבוד עיסקא בהדי הדדי ואמר חד לחבריה תא וניפלג וכו' עד ואי אמר ליה הב לי פלגא דידי ופלגא דידך אי מטי לך פסידא דדינא בהדך א"ל מזלא דבי תרי עדיף כ"ש וכ"ש שלא כל הימנו ליקח את חלקו ולהסמיך חבירו על קרן הצבי על הגוי עע"ז אשר פיהם דבר שוא. ושלו'. וא"כ כיון שהשר רגיל לגבות מס מכולם ביחד הרי חלק כל אחד ואחד כגבוי דמי ואם בא המלכות לשנות לפטור אחד מן הקהל או להקל עליו לאו כל הימנו ואין זה דינא דמלכותא אלא גזילה דמלכות ולא אדונים בדברהם ושלום 