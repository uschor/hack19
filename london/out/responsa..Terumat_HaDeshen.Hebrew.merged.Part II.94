<b>סימן צד </b>שלומך יסגא לחדא אהובי עמיתי האלוף הר"ר טעבי"ל יצ"ו אשר דרשתני על חתן הבא בשבת של ענייה סוערה מה מפטירין דע לך דכמדומה לי כי מרדכי שלנו חלוק בלשון משלכם בספק זה לשון מרדכי שלנו כך הוא וחתן שבא בשבת של רני עקרה יפטור שוש אשיש ובשבת של ענייה סוערה יתחילו רני עקרה ואם בא חתן בשבת של ענייה סוערה יפטירו שוש אשיש שכבר אומר ענייה סוערה בהפטרה דרני עקרה עכ"ל. הלשון דשכבר מגומגם מ"מ שמעינן מינה דלעולם דוחין הפטרות אלו מפני הפטרה דחתן מפני שיש להם תשלומין כל אחד בשבת של חברתה. אמנם תמוה לי קצת על חתן הבא בשבת דרני עקרה שבשביל כך יתחילו שתי שבתות מקודם שלא כסדר ולא חיישינן להא דליכא כתובה דלא רמו ביה תגרא ודילמא הדרי בהו ונמצא הפטירו שלא כדין אבל איפכא שפיר דמי וק"ל. וכן נראה בודאי שלא נהגו בארצינו להתחיל רני עקרה בשבת דענייה סוערה בשביל שיבא חתן ברני עקרה אבל איפכא נהגו כמדומה לי ובלאו הכי הי' המנהג בכל אושטרייך כשהיה בא חתן אפי' בארבעה פרשיות או בר"ח שהיו מפטירין עם ההפטרה הראויה לאותו שבת הפטרה דשוש אשיש מקצתם עד ישיש עליך אלהיך והיו מדלגין מנביא לנביא. ושמעתי שהקדמונים אמרו הא דאין מדלגין מנביא לנביא היינו דוקא בימיהם שכל ספריהם היו כותבים בגליון ולא רצו להאריך בגלילה משום כבוד ציבור אבל האידנא דהפטרת שלנו כתובין בקונטריס ואפשר לסיימן שימצא מהר מה שירצה וא"צ להפסיק בכדי שיפסיק המתורגמן שפיר דמי. ונראה דטעם זה אינו מספיק רק לדברי ראבי"ה דפי' הטעם שאין מדלגין משום כבוד צבור שלא יעמדו בשתיקה כדאיתא במרדכי אבל לפי' רש"י דטעמא משום טירוף הדעת אין ליישב הכי גם פה בנויישט"ט לא רצו מנהיגין הראשונים לנהוג כמו באושטריי"ך אלא כשהיו בשני נביאים לא הפטירו רק באותו הפטרה הראוייה לשבת לבדה ונראה כשהן בנביא אחד כגון אלו הפטרות דרני וסערה והפטרה דשוש אשיש וגם הדילוג הוא מתחילתו לסופו דהפטרה דשוש אשיש בתר תרווייהו הוא בנביא אע"פ שהוא יותר מכדי שיפסיק המתורגמן יש לסמוך אחילוק הקדמוני אושטריי"ך ויש להפטיר שתיהן רני עקרה או ענייה סוערה קודם. ואח"כ שוש אשיש כוליה. נאם הקטן והצעיר שבישראל: 
