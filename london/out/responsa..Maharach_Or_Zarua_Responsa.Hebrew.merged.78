<b>תנן </b>פ"ב דידים מ"ב נטל את הראשונים ונמצאת על ידו קסם או צרור ידיו טמאות שאין מים האחרונים מטהרים אלא מים שעל גבי היד רשב"ג אומר כל שהוא מבריית המים טהור. פי' רבינו שמשון זצ"ל ונמצא על ידו קיסם או צרור אעפ"י שהן רפוין ובאים בהם מים ידיו טמאות אעפ"י שנתן עליהם את השניים משום דמים שעל הצרור נטמאו מחמת ידיו ואין המים האחרונים מטהרים אלא מים שעל גבי היד כלומר ולא מים שעל גבי הקיסם והצרור. כל שהוא מבריית המים טהור ואפי' שעל גבי הצרור ואי נמי מודה רשב"ג במים שעל גבי הצרור אלא אהא דנקט ת"ק מים שעל גבי היד קאי ואתא לרבויי אפילו יבחושים אדומים שברייתן מן המים כדאיתא פ' כל הזבחים שקבל כ"ב א' מכאן משמע שבשעת נטילה צריך שלא תהא טבעת בידו ואפילו רפויה מידי דהוי אקיסם וצרור וטיט שתחת הציפורן אפילו אם אינה חוצצת כאשר כתב א"מ זצ"ל דתניא בהדיא במקוואות תוספתא הובא בריש פ"ט דמקואות מ"ג וי"ד סי' קצ"ח סי"ח דצואה שתחת הצפורן אינה חוצצת מכל מקום מהאי טעמא צריך ליזהר דהוו להו כקיסם וצרור ובמצילט' אני מסופק אם נאמר כיון דבטל אגב גופו ואינו חוצץ להאי מילתא נמי דבטל ונראה להקל ממנהג העולם ולפירוש קמא שמא הלכה כרשב"ג דהא רבה בר בר חנא אמר ר' יוחנן כל מקום ששנה רשב"ג במשנתינו הלכה כמותו חוץ מערב וצידן וראייה אחרונה. 