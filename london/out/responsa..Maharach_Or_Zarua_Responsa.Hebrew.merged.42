<b>איתא </b>פרק ראוהו דתרי קלי מתרי גברא לא משתמעי ומשום הכי בתורה לא יהיו שנים קורין אבל בהלל ומגילה אפילו עשרה קורין מאי טעמא כיון דחביבא עלייהו יהבי דעתייהו ושמעי. כתב אבא מארי זצ"ל וז"ל ומכא ההיא דפרק ראוהו אומר מורי הרב ר' אברהם בר' עזריאל זצ"ל דהמסובין על השולחן בערבי שבתות ומדברים ויכולו לקידוש עם מי שתופס הכוס שלא יצאו ידי חובתן וצריכים לקדש פעם שניה כל המסובין וק"ו משנים הקוראין שאע"פ שמה שקורין בזה השבת אין קורין בשבת אחרת אפילו הכי מאחר שקורין בכל שבת ושבת לא חביבה עלייהו ולא יהבי דעתייהו. ואפילו בימים טובים דחביבה עלייהו מ"מ המדבר עם המקדש צריך לקדש פעם שנייה דהא דאמר דהיכא דחביבא עלייהו יהבי דעתייהו ושמעי תרי קלי ה"מ כשהוא עצמו שותק אבל היכא שגם הוא מדבר האיך יבין הלכך צריך לקדש שניה. 