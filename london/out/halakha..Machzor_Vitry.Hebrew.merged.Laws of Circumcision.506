<big><strong>תקו.</strong></big><br><b>נוטל</b> ידיו ומקנחן. ומוזגין כוס של יין. ומברך המוהל. על הכוס. ברוך אתה ה' אמ"ה בורא פרי הגפן: ברוך אתה ה' אמ"ה אשר קידש ידיד מבטן חוק בשארו שם וצאצאיו חתם באות ברית קדש. על כן בשכר זאת אל חי חלקינו צורינו צוה להציל ידידות שאירינו משחת למען בריתו אשר שם בבשרינו. בא"י כורת הברית: אלהינו ואלהי אבותינו קיים את הילד הזה לאביו ולאמו. ויקרא שמו בישראל פלוני בר' פלוני. ישמח האב ביוצא חלציו ותגל האשה בפרי בטנה. כאומר ישמח אביך ואמך ותגל יולדתך. ונאמר ואעבור עליך ואראך מתבוססת בדמיך. ואמר לך בדמיך חיי ואמר לך בדמיך חיי. ונאמר זכר לעולם בריתו דבר צוה לאלף דור. אשר כרת את אברהם ושבועתו ליצחק לישחק ויעמידיה ליעקב לחק לישראל ברית עולם: הודו לי"י כי טוב כי לעולם חסדו: ונאמר  אברהם את יצחק בנו בן שמונת ימים כאשר צוה אותו אלהים: פלוני הקטן גדול יהיה. כשם שנכנס לברית כן יכנס לתורה לחופה ולמעשים טובים: כשהוא אומר ואמר לך בדמיך חיי. טובל אצבעו ביין ומטיף בפי הילד. וכן כשהוא אומר פלוני הקטן זה גדול יהיה. מטיף בפי הילד לשם מצוה וחינוכה: ואף המברך שותה. דאמר מר המברך צריך שיטעום. וכל שכן מי שמברכין עליו. שצריך ליהנות מכוס של ברכה שבא על ידו. ולכך מטיף בפי הילד. ומתוך שאין ניכרת הטעימה זו אלא לרמז היא עשוייה משקין אף לאמו שעל ידי פרי בטנה בא הכוס. והרי שתה ונהנה מי שמברך עליו ולא תהיה ברכה לבטלה:<b>מנהג</b> אבותינו תורה היא ויאחז בה צדיק דרכו: אור שמיני בעל ברית עושה סעודה ומשתה לכבוד המצוה. ולאחר קיום המילה אבי הבן מגדיל בשמחה ומשתה ויום טוב: וזכר לדבר ויעש אברהם משתה גדול ביום הגמ"ל את יצחק. ביום ה"ג מל את יצחק. ביום שמיני במילת יצחק עשה אברהם משתה: ת'. ועוד ראייה לדבר. דכת' בספר תילים אספו לי חסידי כרתי בריתי עלי זבח: ת': ויאמרו זמירות למשתה הברית בניגון ברוך ה' יום יום: