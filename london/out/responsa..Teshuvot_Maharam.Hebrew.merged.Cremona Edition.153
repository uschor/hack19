<b>ארז </b>אדיר. מגדיל תורה ויאדיר. מעבותים מרותיך. ותרבינה סרעפותיך. קצירותיך ונטישותיך גזו ועברו. רום ידיך נישאו וגברו. מורי חתני ה"ר יצחק הנני קטנך באתי כמכניס תבן לעפרים. ובקצרה בהושטת שרביט חסדך כי סדרת תלמי הבינה. וקדרת בעמקי הרי חכמה. בכתבך הראית פנים לכל צד לא נבצרה ממך מזימה ומאומה. אך לפרוק עול משא מריבת שכיניך כוונתי וטרתי למצותך לכתוב כמה שלימדתני על הנדון שותף אחד שקיבל מעות שלו ושל חבירו שהיה להם חוב יחד. וא"כ הוא שקיבל הערבות לבד וביותר שבא עליו באקראי לפי תומו כשרכב על עסק אחר זולתי זה ופרעו וקיבל מן הגוי כל החוב סבורני שיפה עשה. והציל חובו ושל חבירו מיד גוי עע"ז. אשר פיהם דבר שוא וגו'. וגם עליו לבד הוטל ולא היה להמתין עד שיקרא חבירו לבא עמו ולקבלם כי שמא בתוך כך יתחרט הגוי וימנע מלפורעם או יוציא המעות. ואף על פי בפרק חזקת הבתים בבא בתרא דף מב אמר שמואל השותפי' נעשו שומרי שכר זה לזה. הרי אמרו בפרק האומנים בבא מציעא דף פא. האומנין שומרי שכר הן. ותנן כולן שאמרו טול שלך והבא מעות שומר חנם. וזה כיון שאמר טול מעותיך הרי נעשה שומר חנם. ואפי' אם לא ירצה לישבע שאמר לו כך כיון שהדבר ידוע שחבירו ידע בדבר שנפרע החוב הרי דומה לגמרתיו. ור"ת רגיל לפסוק כאיכא דאמריטול את שלך והוא הדין לגמרתיו. וריב"א פסק כלישנא קמא בכל דוכתא. ומיהו הונא מר בר מרימר קאי כאיכא דאמרי ודינינו עדיף מגמרתיו שהרי מעות חלקו לא עמד ליפדות במידי והיה לו לקחתם מיד ולא שייך כאן שמירת כספים בקרקע אך עדיף טפי מבי שמשי דלית להו שהות למקברינהו. ודילמ' איצטריך ליה זוזא לאבדלתא שהרי מעות הללו עמדו לשאת ולתת בהם מיד כמנהג מקומך שכולם להוטים ונוטים אחר הבצע להרויח ולהזקיף הלואות וחובות: 