תנג. הודה בפני שנים קנו מידו כותבין סנהדרין כ"ט ע"ב היינו דוקא כל זמן שלא מיחה משום דסתם קנין לכתיבה עומד אבל אם הוא רוצה למחות שלא יכתבו שומעין לו וראי' מחזקת הבתים מ' ע"א דאמר קנין בפני שנים א"צ לומר כתובו דכאלו אמר  דמי ואם רוצה לחזור חוזר ואמר בפ' הספינה בבא בתרא ע"ז ע"א זכו בשדה זו לפלוני וכתבו לו את השטר חוזר בשטר ואינו חוזר בקרקע. וא"ת מ"ט חוזר בשטר בע"כ יכתבו לו כיון דזיכה לו את השדה ואינו מפסיד בשטר כלום דהא אינו יכול לחזור בו דאי שטר מתנה מאי נ"מ לן מינה ואי בשטר מכר ומשום שלא יגבה ממשעבדי בלא שטר נמי גבי דאמר ר"פ בחזקת הבתים מ"א ע"ב המוכר שדהו בעדים גובה מנכסים משועבדים ואומר ר"ת דלא ניחא ליה לאיניש דליפשו שטרות עילוי' משום דע"י השטר אית לי' קלא דלוה על שדותיו הוא וזיילי נכסיה וגם נמנעי' מלהלות לו כיון שמוכר שדותיו. ואם כמוסר דבריו דבריו קיימי' ואין שייך כאן שלא להשביע את בניו משום דמיחזי כשקרא ודוקא כשהקנה אבל בלא קנין אינו מועיל.