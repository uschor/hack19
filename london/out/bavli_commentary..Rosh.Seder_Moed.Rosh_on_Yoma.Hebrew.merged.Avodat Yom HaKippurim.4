 מאתמול הזמינו שם: מי שמוליכו לעזאזל. ועתה בא לעזרה ומוסרו לו ואפילו נטמא ואם חלה השעיר שלא יוכל לילך מרכיבו על כתפיו ואפילו אם הוא שבת. וכל אדם כשר לזה אפילו זר. והיו עושים לו כבש שהיה הולך עליו לחוץ לעזרה מפני קלי ראש שבעם שהיו תולשין בשערו לומר טול וצא. דף סו: ומיקירי ירושלים היו מלוין אותו עד הסוכה הראשונה. שעשר סוכות היו עושין לו בדרך בין כל אחת ואחת מיל. דף סז. ובכל אחת יושבים אנשים ללוותו מאחת לחברתה. ועם שבסוכה אחרונה לווהו מיל. הרי שהלך אחד עשר מיל. ונשארו שם והוא היה מרחיק עוד מיל <i data-commentator="Korban Netanel" data-label="ד" data-order="1"></i> עד שמגיע למקום הצוק והם רואים מעשיו. ובכל סוכה וסוכה אומרים לו הרי מים הרי מזון אם יצטרך לאכול. והיה לוקח לשון של זהורית וחולק אותו חציו קושר בסלע לראות כשילבין וחציו קושר בין קרני השעיר ודוחהו לאחוריו. ולא היה מגיע לחצי ההר עד שנעשה אברים אברים שצריך שיהיה חתוך וקשה. והאברים מותרין בהנאה. והמשלח היה מטמא בגדים משיגיע לצוק וחזר וישב בסוכה האחרונה עד שתחשך. ולמחר המשלח יבא לכהן גדול. דף עא. אם מצאו בשוק יאמר לו כדי לכבדו אישי כ"ג עשיתי שליחותך. אם מצאו בבית יאמר <i data-commentator="Korban Netanel" data-label="ה" data-order="2"></i> מחיה חיים עשיתי שליחותך. אח"כ דף סז: בא כ"ג אצל פר ושעיר והוציא את אימוריהם ונתנן בכלי שרת והניחן עד בא זמן הקטרתן. ונתן הפר והשעיר למי שמוציאן לשריפה חוץ לירושלים לצפונה. והיו מטמאים בגדים משיצאו חוץ לחומת עזרה. והוציאום במקלות ארבעה אנשים בשני מקלות. קלועות פר ושעיר זה על זה שלימים בעורן. וכך היו מנתחין אותן בעור ושורפן. אמרו לכ"ג הגיע השעיר למדבר <i data-commentator="Korban Netanel" data-label="ו" data-order="3"></i> שלא היה רשאי להתחיל בשום עבודה עד הגיעו שמה. והיאך היו יודעין. אנשי הסוכות היו מניפין בסודרים והיו רואין מסוכה לסוכה עד שמגיע הדבר לירושלים. ואחר כך דף סח: קורא כ"ג בתורה אם ירצה בבגדי בוץ שהוא לבוש ואם ירצה יקדש ידיו ורגליו ופושט ולובש איצטלית לבן משלו וקורא בו. חזן הכנסת נוטל ספר תורה וניתנו לראש הכנסת הממונה על צרכי בית הכנסת. וראש הכנסת נותנו לסגן והסגן לכהן גדול. וכל זה משום כבוד כהן גדול להראות שיש הרבה שררות תחתיו והוא על כולם. וקורא אחרי מות וגולל אך בעשור וקורא כיון שהכל ענין אחד וא"צ להפסיק בכדי שיפסיק התורגמן יכול לגלול. וגולל ספר תורה ומניחו בחיקו ואומר יותר ממה שקריתי לפניכם כחוב כאן דף ע. משום פגמה של תורה שלא יחשבו שהספר תורה חסרה פרשה כיון שצריך לקרות על פה ובעשור שבחומש הפקודים דהיינו קרבנות המוספין דהיינו פרשת פינחס קורא על פה שאי אפשר לו לגלול שם מפני כבוד צבור שהיה צריך להפסיק יותר מכדי שיתרגם המתורגמן ואין זה כבוד הצבור שימתינו לו. ואי אפשר לו להביא ספר תורה אחרת שתהא נגללת מאתמול מפני פגמו של ראשון. ועוד שיהא צריך לברך פעם שנית ויהא ברכה שאינה צריכה. ומברך עליה שמונה ברכות. <i data-commentator="Korban Netanel" data-label="ז" data-order="4"></i> על התורה כדרך שאנו מברכין תחלה וסוף. ועל עבודה רצה וחותם ברוך אתה ה' שאותך לבדך נעבוד. ועל ההודאה <i data-commentator="Korban Netanel" data-label="ח" data-order="5"></i> מודים אנחנו לך. ועל מחילת עון <i data-commentator="Korban Netanel" data-label="ט" data-order="6"></i> מוחל עונותיכם. ועל המקדש ברוך אתה ה' הבוחר במקדש. ועל ישראל ברוך אתה ה' הבוחר בעמו ישראל. ועל הכהנים ברוך אתה ה' הבוחר בכהנים. <i data-commentator="Korban Netanel" data-label="י" data-order="7"></i> ועל שאר התפלה תפלה רנה ובקשה שעמך ישראל צריכין להושע ברוך אתה ה' שומע תפלה. אם קורא בבגדי בוץ מקדש ידיו ורגליו <i data-commentator="Korban Netanel" data-label="כ" data-order="8"></i> ופשט וטובל ומקדש ולובש בגדי זהב  לאילו ואיל העם. ואם קרא באיצטלית משלו ונמצא כבר קדש ידיו ורגליו בפשטו בגדי הבוץ ואינו צריך עתה אלא טבילה וקידוש ועשה אילו ואיל העם. דף ע. עא. ואיכא פלוגתא טובא בסדר הקרבת המוספין הכתובים בפרשת פינחס שהם שבעה כבשים פר לעולה ושעיר לחטאת. רבי אליעזר סבר שמיד אחר אילו ואיל העם היה מקטיר אימורי פר ושעיר הפנימי ואחר כך מקדש ידיו ורגליו וטובל ומקדש ולובש בגדי לבן ומוציא כף ומחתה שהניח לפני ולפנים בהקטיר שמה הקטורת. ואם ירצה לעשות אלו הבגדים משלו ושלא ליקחם מן הצבור הרשות בידו ובלבד שימסרם לצבור. אבל בשאר העבודות לא היה רשאי לעשות כן. ואח"כ מקדש ידיו ורגליו  ומקדש ולבש בגדי זהב ועושה כל המוספין ותמיד הערב והדלקת הנרות וחביתין כסדר כל הימים. ורבי עקיבא סבר שבעה כבשים ופר העולה היו קריבין עם תמיד השחר. ושעיר הנעשה בחוץ מיד שגמר עבודת היום. אח"כ אילו ואיל העם. ואח"כ הקטרת אימורי פר ושעיר בטבילה שלישית. ואח"כ הוצאת הכף ומחתה בטבילה רביעית. ואח"כ תמיד הערב וקטרת ונרות וחביתין כסדר כל הימים. ואיכא מאן דאמר משמיה דרבי עקיבא ששה כבשים ופר העולה היו קריבים עם תמיד השחר ואחד הנשאר עם תמיד הערב. ואיכא מאן דאמר איפכא שהאחד היה קרב עם תמיד השחר וששה כבשים ופר העולה עם תמיד הערב. והרמב"ם ז"ל פסק כרבי עקיבא והדעת מכרעת כחד מהנך תנאי דאמר משמיה דר' עקיבא שמקצת המוספין בבוקר ומקצתן בערב לקיים שתי הדרשות. לקיים מה שנאמר מלבד עולת הבקר אשר וגו' אלמא שמוספין קרבין עם עולת הבוקר. ולקיים סדרא דמקראי שעבודה נאמרה באחרי מות קודם המוספין שהם בפינחס אלמא שעבודת היום קודם המוספין ואיכא למימר שגם אימורי פר ושעיר היו קריבין אחר הוצאת כף ומחתה כדי שנמעט ההפסקה בין עבודת היום ובין הוצאת כף ומחתה שהרי הם כתובים מיד אחר עבודת היום והיה ראוי לעשותן מיד אלא שאנו צריכין להקדים אילו ואיל העם לקיים חמש טבילות ועשרה קידושין דגמירי שצריך לעשות ביום הכפורים. הלכך כל מה שנוכל למעט ההפסק עדיף טפי. אחר כל זה דף ע. היה מקדש ידיו ורגליו ולובש בגדי עצמו ומלוין אותו ראשי העם וגדולים עד ביתו. ויום טוב היה עושה לכל אוהביו כשהיה יוצא בשלום. הרחמן הוא יחזיר עבודת בית המקדש במקומה במהרה בימינו. יראו עינינו וישמח לבנו בתורתו ובתורתו יאיר עינינו. ויברר כל ספקותינו: 