ליה  זיל זבין את ואייתי הב לי א"ל לא ההוא דשמיע לך תולה מעותיו בעובד כוכבים הוה  הוא עשה שלא כהוגן לפיכך עשו לו שלא כהוגן  בגמ' וברא"ש א"ל רב כהנא לרב פפא וכן בערכין דף כב.אמר רב פפא פריעת בע"ח מצוה    א"ל רב פפא לרב כהנא לדידך דאמרת  פריעת בעל חוב  מצוה אמר לא ניחא ליה למעבד מצוה מאי א"ל תנינא בד"א במצות לא תעשה אבל במצות עשה כגון שאומר לו עשה סוכה ואינו עושה   לולב ואינו נוטל היו   מכין אותו עד שתצא נפשו:<b>מתני'</b>   המושיב את אשתו חנונית או שמינה אפוטרופא הרי זה משביעה כל זמן שירצה   לא הושיבה חנונית ולא מינה אפוטרופא ה"ז אינו יכול להשביעה רבי אליעזר אומר אפילו על פלכה ועל עיסתה:<b>גמ'</b>  חזינן לרבוותא דאמרי לית הלכתא כת"ק ולא כרבי אליעזר אלא כר"ש דקתני סיפא  ר"ש אומר כל זמן שתובעת כתובתה יורשין משביעין אותה א  אינה תובעת כתובתה אין יורשין משביעין אותה ואמרינן ר"ש אהייא ואסקה רב פפא  לאפוקי מדרבי אליעזר ומחלוקתו למימר דהלכה כרבי שמעון ואנן סבירא לן דהלכה כתנא קמא דהוא סתם מתניתין וקיימא לן בכל דוכתא דלא אפסיקא הלכה בהדיא דהלכה כסתם מתניתין והכא לא אפסיקא הילכתא בהדיא דרב פפא לא אתא לאפסוקי הלכתא אלא לפרושי בעלמא הוא דאתא והכי אמר רב פפא רבי שמעון לאפוקי מדרבי אליעזר ומחלוקתו קאתי ולעולם הלכתא כתנא קמא ועוד הא קתני לה גבי הילכתא פסיקתא דתנן ואלו נשבעין שלא בטענה השותפין והאריסין והאפוטרופין והאשה הנושאת והנותנת בתוך הבית ובן בית וקי"ל דהני כולהו הילכתא נינהו ולא מצית למימר דהאי אשה אלמנה היא דאשה סתם קתני בין אלמנה בין א"א ד"ת מ"ז ועוד דלא קתני הכא הנושאת והנותנת בתוך הבית כשתובעת כתובתה ועוד דסוגיא דשמעתא כת"ק אזלא הלכך הילכתא כת"ק דאמר המושיב אשתו  חנונית או שמינה אפוטרופא ה"ז משביעה כל זמן שירצה:<b>מתני'</b>   כתב לה נדר ושבועה אין לי עליך אינו יכול להשביעה אבל משביע הוא את יורשיה ואת הבאים ברשותה 