<b>שאלה י </b>מרגלא בפומייהו דאינשי שאותן כובעים שהן קלועין מקש לא חשיבי כיסוי לראש להתפלל בהן או להזכיר הברכה בשם כשאין הראש מכוסה אלא באותו כובע. יש ליזהר מזה או לאו: 
<b>תשובה </b>יראה דאין דין להקפיד בדבר הזה וכן שמעתי מאדם אחד שגדול אחד נשאל על זה והורה דאין קפידא בדבר וטעמא וראיה לא הגיד לדבריו. ונראה להביא ראיה מהא דאיתא פרק המדיר לגבי גילוי ראש דאשה יש לה סמך מן התורה דמוזהר עלה ואפ"ה קאמר התם דמדאורייתא בקלתה על ראשה שריא ואפילו ברה"ר ומחצר לחצר דרך מבוי ואפי' משום דת יהודית לית לה בה הא קמן דאפי' סל דאינו דומה כלל לכיסוי הבגד שהרי הוא חלול בכמה מקומות לפי שאינן קלועין יפה וכ"ש כובעין של קש הוא קלוע מרוצף ומהודק היטב ודומה לכיסוי של בגד ואע"ג דלאו הכי יש חילוק בין גילוי הראש דהתם להכא דאמרינן התם דבחצר האשה אינה צריכה שום כיסוי וגילוי הראש לענין ברכה קפידא אפי' בבית י"ל דודאי איסור גילוי הראש דהתם איננו אלא משום פריצות דגברי והיכא דלא שכיחא רבים כגון בחצר אין קפידא אבל איסור גילוי ראש דהכא משום קלות ראש כלפי שמיא דמדכר שם מקום ב"ה שלא באימה וביראה ואין נחלק בין בית לרשות הרבים דמלא כל הארץ כבודו מ"מ ילפינן מגילוי הראש דהתם האי כדיניה והאי כדיניה ואפי' עטיפה קרי ליה לכיסוי ראש דאשה כדאיתא פרק בתרא דעירובין עטיפה כאבל ופרש"י משום דאינו יוצא בפרועת ראש. ועוד היה נראה להביא ראיה מפ' כל כתבי דתניא התם הרי שהיה שם כתוב על בשרו ונזדמן לו טבילה של מצוה כורך עליו גמי ומסיק דהטעם הוא מפני דאסור לעמוד לפני השם ערום ולכך כורך עליו גמי לכסותו אלמא דגמי מהני לכיסוי וה"ה קש דמ"ש אך דקשה לן עלה דע"כ כיסוי דהתם סגי לן בכל דהו טפי מכיסוי דלענין ברכה בהזכרת השם דפריך התם ונינח ידיה עלויה דשם ולמה לי גמי ומשני משום דלמא מישתלי ושקיל ליה לידיה הא לאו הכי סגי בכיסוי היד. ולענין ברכה העתיק אחד מהגדולים מתשובת א"ז דלא מהני אם משימין ידים על גילוי הראש לברך כך אם לא יכסנו בבגד והביא ראיה מהא דעבד ר"ת כשהיה רוחץ בחמין והיה שותה היה מתכסה בבגד כנגד לבו שלא יהא לבו רואה את הערוה משמע דוקא בבגד ולא בידים. אמנם י"ל דהא דלגבי כיסוי השם מהני מה שהניח ידו עליו ולגבי הזכרת הברכה לא מהני כיסוי הידים לאו משום דהאי כיסוי חמיר מהאי אלא היינו טעמא דלא מהני שמניח ידיו על ראשו או אם יהא חוצץ בהן כנגד לבו משום דהראש והלב והיד חד גוף אינון ואין הגון. יכול לכסות את עצמו משא"כ לגבי כיסוי השם שהיד אינה בא לכסות הגוף אלא לכסות שם שאינו מן הגוף ומ"מ שמעינן מהתם דכיסוי נמי חשיב כיסוי וה"ה כיסוי קש: 
