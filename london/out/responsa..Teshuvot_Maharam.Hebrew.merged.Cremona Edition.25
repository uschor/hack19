<b>ואשר </b>שאלת על פשוט שמכר חלקו קודם חלוקה ונטתפק' אם מכירתו מכיר' והבא' ראייה מפירש רבינו שמואל זצ"ל יש נוחלין דף קכו שכתב אההיא דיש לככור קודם חלוקה אע"ג דחלק פשוט אין לו דע לך מו' דלא קיימא לן הכי אלא כדברי התוספו' שכתבו וזה לשונ' ומר סבר לא עשה ולא כלום בפלגא פ"ה בחלק פשיטותו וכל שכן בחלק פשוט אחיו אבל חלק בכורה יפה מכר ולא נהירא לר' דחלק פשיטותו פשיט' שיכול למכו' דאע"ג דלא מטא לידיה כמוחזק דמי כדמוכח לעיל דאמ' מקיש חלק בכורה לחלק פשוט. אלא אומר רבי דלא מיירי הכא אלא בחלק אחיו ובחלק בכורה דמר סבר לא עשה ולא כלום בפלגא דהיינו חלק אחיו ומר סבר בכולהו חלק בכורה וחלק אחיו אבל חלק פשוט פשיטא דמכר עכ"ל. וכן כתב רבינו יודא מפרי"ש דחלק פשיטות עדיף מחלק בכורה דנוטל בראוי כבמוחזק מה שאין כן בחלק בכור' כ"ש דלא גרע על כן נראה איפכא דבחלק פשיטות ודאי מכר עכ"ל וכיון דמסקינ' הילכת' יש לבכור קודם חלוקה כ"ש פשוט. וכן עמא דבר. והכא מוכחא שמעתא ומה שכתבת שרבינו שמואל חזר בו מההיא דמה חלק פשוט אע"ג דלא מטא לידיה דכל ראוי שבעולם הוא יורש מאביו וכו' אין משם ראייה כלל דלעניין ליטול בשבח ששבחו נכסים ממילא לאחר מיתת אביו קאמר וזה דבר פשוט שהפשוט נוטל בראוי כבמוחזק ובהא אפילו רבינו שמואל מודה: וק"ל להב"ין: 