<b>שאלה יא </b>בפ' מי שמתו אמרינן דאין להתחיל ולהתפלל אא"כ יודע שיוכל לגמור קודם שיגיע ש"ץ לקדושה או למודים ובאשירי מייתי מן הירושלמי דאין להתחיל ולהתפלל ג"כ אא"כ יודע שיוכל לגמור קודם שיגיע ש"ץ לחתום בהאל הקדוש וכן בש"ת כדי שיוכל לענות אמן על אותם הברכות וכ"כ הרמב"ן וכן אשירי דיוכל להתיר ולהתפלל עם ש"ץ מתחלת י"ח ולומר עמו מלה במלה כל הקדושה כמו שש"ץ אומר וכן במודים יכוין שיגיע עם הש"ץ למודים ויכרע עמו וש"ד. והשתא נהי דקדושה ומודים מתוקנים היאך מתוקן אמן דהאל הקדוש אם הוא מתחיל עם הש"ץ ואומר עמו הקדושה כמעט א"א לו שיגמור כל י"ח קודם שיחתום ש"ץ האל הקדוש וכן לענין אמן דש"ת א"א לו לענות אמן אם מכוון שיגיע עם הש"ץ למודים: 
<b>תשובה </b>יראה דשאילה זו צריכה דקדוק ואני שאלתי בימי חורפי מאחד מהגדולים והשיב לי על הקדושה שיכוון שיאמר ג"כ לדור ודור עם הש"ץ ותו לא בעי לענות אמן כמו ש"ץ עצמו. ועוד תירץ הא דמודים איירי בשבת או בי"ט דליכא ש"ת. אפס המדקדק באשירי נראה דמשתכח ליה פירכא אהך שנויא אמנם נראה להביא ראיה לסברא קמייתא מהא דכתב האו"ח דאביו הרא"ש היה נוהג כשהיה מתפלל עם הצבור היוצר היה ממהר לגמור הברכה בחתימתה קודם שהיה גומר ש"ץ כדי לענות אמן אחר ברכת ש"ץ אבל אם היה גומר עם הש"ץ לא היה רשאי לענות אמן כמו שאמרו חכמים העונה אמן אחר ברכותיו הרי זה מגונה הא קמן אע"ג דאינו עונה אלא אחר ש"ץ הואיל וגם הוא חותם אותה ברכה חשוב עונה אמן אחר ברכותיו. וה"ה והיא הסברא בנ"ד וחשוב כאילו הוא עצמו חותם בהאל הקדוש ובש"ת ותו לא צריך לענות ואדרבה היא מגונה אם עונה. והרא"ש דהוי ממהר לגמור קודם הש"ץ ולא כיון לגמור עמו ותו לא צריך לענות י"ל דניחא ליה לענות ג"כ הואיל ואפשר הוא ליה בלא טורח. אבל למטריח ליה להמתין בתפילת י"ח עד דגמיר ש"ץ לא מטרחינן ליה: 
