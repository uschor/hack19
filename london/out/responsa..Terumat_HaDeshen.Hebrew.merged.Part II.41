<b>סימן מא </b>מה שנהגו עתה לחתום עדים בגט אע"ג דהלכה כר"א דאומר דעידי מסירה כרתי ואין העדים חותמין על הגט אלא מפני תקה"ע ועתה אין הגט עומד לראייה שהרי קרעינן הגט מיד אחר הנתינה נראה למורי הגאון הטעם משום דמוקמינן כמה סתמי משניות וברייתות כר"מ יש לנו לצאת ידי ספק ולתקנו ג"כ לדברי ר"מ וכעין זה מצינו בהמגרש דאתקנו בגטא מן יומא דנן וכו' לאפוקי מר"י ואע"ג דהלכה כר"י יש לנו להכשיר הגט גם אליבא דחכמים וכן פירש"י אע"ג דהלכה כר"י בעינן לאפוקי מפלוגתא שיהא הגט כשר ואל יצא שום פסול במשפחת ישראל: 
