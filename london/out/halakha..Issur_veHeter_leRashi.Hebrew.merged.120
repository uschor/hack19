‏<b>דין גט.</b> בכך וכך בשבת בכך וכך ימים לירח פלוני שנת כך וכך לבריאת עולם ‏למנין שאנו רגילין למנות כאן בכרך פלוני או במדינת פלונית היושב על נהר פלוני אנא ‏פלוני דבמקום פלוני היושב על נהר פלוני והנני היום בכרך פלוני או במדינת פלונית וכל שום ‏וחניכה דאית ליה ולאבהתי ולאתראי ולאתר אבהתי צביתי ברעות נפשי בדלא אניסנא ‏ושבקית ופטרית ותריכית יתיכי ליכי אנא פלונית בת פלונית דמן מקום פלוני וכל שום וחניכה ‏דאית ליכי ולאבהתייכי ולאתרייכי ולאתר אבהתייכי כי דהות ארוסתי או אנתתי מן קדמת ‏דנא וכדו פטרית ושבקית ותריכית יתיכי ליכי דתהוין רשאה ושלטאה בנפשייכי למהך ‏להתנסבא לכל גבר דתצביין ואינש לא ימחה בידייכי מן שמי מן יומא דנן ולעלם ודין דיהוי ‏ליכי מנאי ספר תרוכין ואגרת שבוקין וגט פטורין כדת משה וישראל. הנני יוסף בר יצחק לא ‏לחלוק על כ״ז ב׳ דבריהם באתי כי אם להוסיף, גט צריך שרטוט וצריכה כל אות שתהא ‏מוקפת גויל מארבע רוחותיה וצריך שישוה כל השיטין כדי שלא תצא שיטה חוץ לחברתה ‏וצריך המגרש שיטול הקולמוס ויתננה אל הסופר ויאמר לו הילך קולמוס זה וכתוב גט ‏לפלונית בת פלונית ארוסתי או אשתי שתהא מותרת לכל אדם וכן צריך שיאמר לכל ‏העדים ואם הסופר אחד מן העדים צריך שיחתום הסופר ויזהר שלא יעשה שום מחק בגט ‏והמגרש צריך שיקנה דיו וקולמוס וקלף וילך אל הסופר לכתבו לשמו גם לגרר עדים ‏ובבטול כל מודעי והעדים ישבו עם הסופר שיוכלו להעיד בפנינו נכתב ונחתם לשמו ובאותו ‏יום שיכתביהו יחתמהו וצריך שנים עשר שיטין ובשטה אחרונה כדת משה וישראל ‏והמדקדק רוח חכמים נוחה הימנו. ומשפט הגט זה לפי אמירת ב״ד. מאן דבעי למיכתב ‏גיטא ופסיק ליה מגילתא שיעורא דגט וכתב גיטא ואיפסיק ליה לבתר דכתיב מפסיל ‏דכתיב וכתב ונתן מי שאינו מחוסר אלא כתיבה ונתינה יצא זה שמחוסר קציצה כתיבה ‏ונתינה ולא יצא. גט אשה וגט חירות כותבין ביום וחותמין ביום כשר ואם לאו פסול. ועידי ‏הגט צריך שיהו חותמין זה בפני זה וגט חליצה הכי עבדי דלראיה בעלמא הוא. גט שבטלו ‏חוזר ומגרש בו גט מעושה בדיני ישראל כשר בדיני אומות העולם פסול ואם חובטין אותו ‏ואומרין לו עשה מה שישראל אומר לך כשר אבל חליצה המעושה בישראל פסולה כ״ח ‏א׳ ואינה כשרה עד שיאמר רוצה אני. זה טופס הגט הפוחת והמוסיף פסול. ומאן דכתיב ‏גיטא לא ליכתוב ודין אלא ודן בלא יו״ד ולכתוב דתהוייין דתצבייין תלתא יודין ולכתוב ו״ו ‏דפטורין ו״ו דשבוקין ארוכות וגם ו״ו וכדו וגם ו״ו דתרוכית ולא לכתוב לימהך אלא למהך ‏ולא לכתוב ואיגרת אלא ואגרת בלא יוד ולא לכתוב לאתנסבא אלא להתנסבא.‏