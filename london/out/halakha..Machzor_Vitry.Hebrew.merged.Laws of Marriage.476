<big><strong>תעו.</strong></big><br><b>ברוך</b> אתה ה' אלהינו מלך העולם בורא פרי הגפן: ברוך אתה ה' אלהינו מ"ה אשר קדשנו במצותיו וציונו על העריות. ואסר לנו את הארוסות. והתיר לנו את הנשואות על ידי חופה וקידושין. ברוך אתה ה' מקדש עמו ישראל על ידי חופה וקידושין: ושותה המברך: וטועם החתן. ומטעים לכלה. דקמקדש לה בחמרא דכסא. והשאר ישפוך. וימזוג כוס אחר שלא לברך ברכת נישואין על אותו כוס משום דאין עושין מצות חבילות חבילות:<b>ברכת נישואין: </b><b>ברוך</b> אתה ה' אלהינו מלך העולם בורא פרי הגפן: ברוך אתה ה' אלהינו מ"ה שהכל ברא לכבודו: ברוך אתה ה' אלהינו מ"ה יוצר האדם: בא"י אמ"ה אשר יצר את האדם בצלמו בצלם דמות תבניתו והתקין לו ממנו בנין עדי עד בא"י יוצר האדם: שוש תשיש ותגל עקרה בקיבוץ בניה בתוכה בשמחה. בא"י משמח ציון בבניה: שמח תשמח ריעים האהובים. כשמחך יצירך בגן עדן מקדם. בא"י משמח חתן וכלה: בא"י אמ"ה אשר ברא ששון ושמחה חתן וכלה. גילה רינה דיצה וחדווה אהבה ואחוה שלום וריעות. מהרה ה' אלהינו ישמע בערי יהודה ובחוצות ירושלים. קול ששון וקול שמחה קול חתן וקול כלה. קול מצהלות חתנים מחופתם ונערים ממשתה נגינתם. ברוך אתה אתה ה' משמח חתן עם הכלה: ושותה המברך וחתן וכלה: והחתן יטיח הכוס של זכוכית בכותל ושוברו. כמו שפי' לעיל: ת'.