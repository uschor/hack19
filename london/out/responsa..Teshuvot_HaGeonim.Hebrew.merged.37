ל"ז וששאלתם ראובן נתן לשמעון אלף בשותפות והתנה עליו שילך למקום פלו' הלך שמעון לאותו מקום ומצא שם לוי אמר לוי לשמעון הנה אלף כנגד אלף שלקחת כראובן ונלכה שנינו למקום פלו׳ והלך עמו ורווח הרבה שב שמעון לראובן הודיעו המעשה כיון שבאו לחלוק את הריוח א״ל ראובן הריוח כולו שלי הוא אלולי כספים שלי שהיו בידך לא היה לוי נותן לך כנגדם ועשה עמך שותפות תשובה אין לראובן אלא קרן שלו והריוח כולו לשמעון לפי ששינה שליחות ראובן אלו אבד הממון מיד שמעון היה מחריב בו לפי ששינה על דעת חבירו ועוד לא קבל ראובן על עצמו כל מה שיקח שמעון ממון בשותפות מן אחרים כמו שיקבל הריוח יקבל ההפסד.