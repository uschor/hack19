<b>סימן ריג </b>על דבר אבן טוב שהשאיל שמעון לאשת ראובן כאשר לא היה ראובן בעיר ונגנב ראובן  מעריך האבן בדמים יקרים משום דמרגלית אין לו אונאה. האי כוזבתא דהא דמרגלית אין לה אונאה דברי רבי יודא היא ופליגי רבנן עליה וקי"ל יחיד ורבים הלכה כרבים ובר מן דין טענה של הבל היא דהא קרקעות נמי אין להן אונאה ואע"פ כן שמין אותם בצמצום דהכי פסקו רוב הגאונים וכן מהר"ם ואפי' האידנא לא מחייבינן אשה אפי' אגזילה ופקדון אלא כותבין פסק דין עליה שאם תתאלמן או תתגרש תשלם מה שנתחייבה אבל בעודה תחת בעלה לא אפי' יש לה נכסי מלוג כדאיתא מבואר במרדכי פ' החובל אבל אין לפוטרה כלל משום דאבדה ג"כ את שלה דמה בכך אין זה גדול מאונס גמור ושואל חייב באונסין. וההיא דירושלמי דנתנן במקום שנהג לתת את שלו פטור שהביאו אשירי ומרדכי פ' המפקיד היינו דוקא לשומר חנם וקמ"ל דלא מיקרי פשיעה בהכי אבל לגבי שואל דמחייב באונסין פשיטא דלא מהני מה שטען שמעון שיתחייב ראובן שיהיה כרפואות אשתו יפה השיב ראובן דאם נתחייב ברפואה מ"מ לא היה לשמעון להשאיל לאשה שדעתה קלה דבר הצריך שמירה וה"ל לאותביה שומר עלויה דהיכי דאי הוי ראובן בעצמו בעיר הוה מנטר ליה שפיר. ועוד דלא עדיף כלל ממי שהלך למדינת הים ועמד אחד ופרנס את אשתו דקי"ל בפרק בתרא דכתובות שהניח מעותיו על קרן הצבי אע"ג דבעלה חייב במזונות וכ"ש כה"ג דאין החיוב מבורר כל כך כי התם. הנראה לע"ד כתבתי ואם מגע לך הדבר לא באיזה מן הצדדין אל תסמוך עלי כי לא כתבתי בהסכמת דעתי כלל. נאם הקטן והצעיר שבישראל: 
