<b>סימן קמג </b>הרב הכהן הנזכר כתב יש קפידא שאין נכתב והרי את מותרת לכל אדם בשיטה אחת. מקפידא זאת לא שמעתי מימי ואפילו ריח קפידא לא ידענא בהו ודבר תימא הוא שבכל הטופסים של הגאונים שקדמו לרבינו תם לא נכתב כלל והרי את מותרת כו' ועתה שהנהיג רבינו תם לכותבו נחמיר בו יותר מבכל עיקר הגט ואי משום דתנן בפרק בתרא דגופו של גט הוא נעביד ביה זהירות יתירתא א"כ מאי ראייה הביא דהתם אחתימה קאי דתורף הגט נמי עיקר הוא כמו חתימת העדים. הנה כתבתי לך את הנראה בעיני אמנם אין ראוי לך למיעבד עובדא אא"כ תדרוש כבר את רבותיך שהעמידוך אם תסדר והיאך תסדר. נאם הקטן והצעיר שבישראל: 
