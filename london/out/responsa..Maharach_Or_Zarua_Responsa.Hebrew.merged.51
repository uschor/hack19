<b>מעשה </b>בראובן שקנה עשרים וארבע מאכסנאי אחד ואחר שנתן האכסנאי המקר' ליד ראובן באו לגמור המקח ולא רצה האכסנאי לסמוך על ראובן בכסף ליתן לו עד זמן שקצבו ביניהם ונעשה שמעון ערב לאכסנאי ואמר שמעון לאכסנאי אני ערב קבלן על מנת שאותה מקרא שקנה תהא בידי למשכון עד שעת הפרעון שאם אז לא ינתן הכסף שיחזור לו המקרא ויפייסהו מהפסדו מה שקבל הפסד מעיכוב מכרו. והשבתי וזה לשוני. על טענה הראשונה שטען שמעון על ראובן שנתערב עבורו נגד האכסנאי לפייסו על שנתעכב בממכרו נראה שבזה לא נשתעבד ראובן לאכסנאי אם לא קנו מידו מעכשיו בב"ד חשוב דהא אסמכתא גמורה היא דלאו בידו ואע"ג דלא גזים כאשר כתבו התוס' פרק זה בורר כ"ד ב' ד"ה כל וזה לשונו ובידו לגמרי לא חשיב אסמכתא ודוקא היכא דלא גזים כגון אם אוביר ולא אעבד אשלם במיטבא דאין זה גזים כיון שכך הפסידו עכ"ל. וזהו ממש כמו אם אוביר ולא אעבד אשלם כי אין בידו של שמעון לעשות שראובן יתן הכסף ולא יחזור בו מן המקח ולכך לא נשתעבד בשילום הפיוס ודמי לאי תקדמיה יונך ליוני, ועוד שאין כתוב בטענות שראובן נדר לאכסנאי לפייסו או שאמר לשמעון לידור. ועל גוף הספרים שנתערב שמעון להחזירם לאכסנאי כיון שהיו הספרים כבר ביד ראובן בשעה שנתערב שמעון עבורם הוי ערב שלא בשעת מתן מעות ובעי קנין ואפילו אם קנו ממנו אין כאן דין קבלנות דקיימא לן כרבא דאמר דכולן לשון ערבות הן לבד אתן לו ואני נותן לך או תן לו ואני קבלן כדפי' רשב"ם סוף ב"ב. וכפי מה שכתוב בטענות שנתערב על מנת שאותם המקראות יהיו בידו אם לא בעינן בממון תנאי כפול כאשר פסקו מקצת רבותינו כיון שלא באו המקראות לידו לא נשתעבד כי ראובן לא רצה ליתן המקראות ליד שמעון אחר שנתערב. 