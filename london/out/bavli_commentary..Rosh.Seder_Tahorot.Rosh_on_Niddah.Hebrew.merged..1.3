 מתני'  רבי אליעזר אומר ד' נשים דיין שעתן בתולה מעוברת מניקה וזקינה. אמר רבי יהושע אני לא שמעתי אלא בתולה.  והלכה כדברי רבי אליעזר איזו היא בתולה כל שלא ראתה דם מימיה ואף על פי שנשואה.   מעוברת משיודע עוברה. מניקה עד שתגמול את בנה. נתנה את בנה למניקה גמלתו או מת רבי מאיר אומר מטמאה מעת לעת  וחכמים אומרים דיה שעתה. איזהו זקנה. שעברו עליהן  ג' עונות   סמוך לזקנתה: גמ'  אמר רב יהודה אמר שמואל משום רבי חנינא בן אנטיגנוס כל הנשים כתמן טמא למפרע. ונשים שאמרו חכמים דיין שעתן כתמן כראייתן. חוץ מתינוקת שלא הגיע זמנה לראות שאפילו סדינים שלה מלוכלכין בדם   אין חוששין לה. ואימתי הגיע זמנה לראות  משהגיעו ימי הנעורים   אבל אם ראתה ג' פעמים אע"פ שלא הגיע זמנה לראות כתמה טמא: 