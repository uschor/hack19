<b>תשובה </b>לאחד שאינו יכול ליזקק עם אשתו. נראה כיון דקיימא לן כרשב"ג מום זה גדול מניסמית דהתם דאשה אף על גב דניחא לה בכל דהו כופין. כל שכן במום זה דאפילו כל דהו ליכא ומתחילה ניסת לשם כך. כדתניא במכילתא מקרא שארה כסותה ועונתה. ואפילו אגרת מרד לא שייך הכא להוסיף על כתובתה דלאו בדידיה תליא מילתא. ואם אין להכניס לזאת הא בעיא חוטרא לידה. וכל באה מחמת טענה פירוש שאין לה בנים ואף על גב דאיהי לאו טענה אנן טענינן לה. וכגון זה פתח פיך לאלם דההיא דפרק אילו נערות דף לו וההיא עובדא דאתי לקמיה דר' אמי ורבי יוחנן אמר לה זילי לא מפקדת. היו סבורין שבאה לשאל אם היא מותרת לשהות עמו. אמר לה זילי לא מפקדת. אבל שצווחת לגרשה מחמת טענה אין לך באה מחמת טענה גדולה מזו. עד כאן. ולא קיימא לן כר' יוחנן בן ברוקה יחיד ורבים הלכה כרבים. ותו מהני עובדא דרב אמי ורב נחמן דאמר לה זילי לא מפקדת. ורבי חייא נמי אמר לדביתהו זילי לא מפקדת. וסתמא דתלמודא מוקי לה בהדיא בפרק שמנה שרצים שבת דף קיא אלא באשה. וגרסינן נמי בירושלמי פרק השולח ובפרק קמא דמועד קטן תמן תנינא אין נושאין נשים במועד אמר לון נשמעיניה מן הדא יבטל. והלא לא נברא העולם אלא לפריה ורביה. הדא אומר שהעבד מצווה על פריה ורביה. מדקא מבעיא ליה בעבד מכלל דאשה לא. דפשיטא דלא מיפקדא. ופרק אף על פי כתובות דף סד נמי אמר שמואל תבע הוא נזקקין לו. תבעה היא אין נזקקין לה. ודייק תלמודא מאי שנא שומרת יבם דלא. דאמרי לה זיל לא מפקדת. ארוסה נמי נימא להזיל לא מפקדת אלא בבאה מחמת טענה זז וכו'. בירושלמי פסק הלכה כרבי יוחנן בן ברוקא. רבי יעקב בר אחא ורבי יצחק בן חקולא בשם רבי יהודא נשיאה אם היתה נתבעת לנשא הדין עמה. סבורני דהכי פירוש דלא אמר ר' יוחנן בן ברוקה דכופין אותו להוציא אלא בנתבעת להנשא כגון שיש לה קופצין אם תתגרש דמסתמ' אין לאשה קופצין כדאמר בפרק נערה כתובות דף נב בשלמא בנו בידו אלא בתו בידה היא פי' להשיאה לפי שאין לה קופצין. ואי קיימא לן כרבי יוחנן בן ברוקה דאמר ואם אין לה בנים כופין אותו להוציא ויתן כתובה כדמוכח מההוא עובדא דאתא לקמיה דרבי יוחנן בכנישתא דקיסרי דאמר יוציא ויתן כתובה. ואי סלקא דעתך לא מיפקדא כתובה מאו עבידתיה מכלל דאי מיפקדא כופין אותו להוציא וליתן כתובה: 