<b>אענה </b>אף אני חלקי על דקשיא ליה למר האיך צורת הפתח מתיר בחצי מבוי, משום דמוציא מרשות המיוחדת לו לרשות המיוחדת לאחרים, לא ידענא מאי קשיא לי' למר דצורת הפתח חשוב כמחיצה המפסקת דלענין כלאים שרינן לזרוע חטה וחרצן זה אצל זה על ידי צורת הפתח הלכך גבי שבת נמי חשיב כמחיצה המפסקת, ומה שדורסין זה אצל זה דרך צורת הפתח הוי כשתי חצירות ופתח ביניהם. ומה שכתבת מורי על עשה לחי לחצי מבוי משום דאין לחיצונים תשמיש על הפנימיים מנא ליה למר דאיירי דוקא במבוי סתם והלא איירי נמי במבוי מפולש ועשו חציים צורת הפתח ולחי ובמבוי מפולש אין חילוק תשמיש בכל המבוי דלא שייך ביה חיצונים ופנימיים וכן כל מבואות מפולשין יש לבני רשות הרבים דריסה עליהם כדאיתא פ"ק דב"ב אמר רב ענן אמר שמואל מבואות המפולשין ובקשו בני מבואות להעמיד להם דלתות בני רשות הרבים מעכבין עליה ואפילו הכי אינם אוסרין עליהם ומאי דקשיא ליה למר על דברי רבינו כמו שהם אינם אוסרים על מבואות שלנו גם אנו לא נאסור על מבואות שלהם ויהא מותר לטלטל מבתיהם למבואותיהם ובמבואותיהם לא הבנתי דברי מורי, והלא מבואותיהם אינם מתוקנים וכרמלית הם, וכי היכי דדידן אסירי משום גזירת רשות הרבים הכי נמי דידהו ואפילו לרבי מאיר דאמר חצירו של גוי הרי הוא כדיר של בהמה ומותר להוציא מן החצר לבתים ומן הבתים לחצר במבואותיהם הפרוצים לרשות הרבים מודה, מה שכתב מר דכי היכי דאין ביטול ועירוב מועיל במקום גוי הכי נמי אין צורת הפתח מועיל במקום גוי נראה לי דלא קשה דלא פלוגי רבנן במחיצות דכי היכי דמחיצה מועלת הכי נמי צורת הפתח, ומה שהבאת מיש גזל בשבת הני מילי בחורבה ובגזוזטרא ברשות המיוחדת ליחיד וחברו משתמש בה בחול, בשבת מוחלת לבעלים, אבל בשימוש של רבים לא שייך ביה תורת בעלים. <b>ועל </b>העופות לא מלאני לבי להתיר דאין ללמוד היתר שמוש בעלי חיים מהיתר כלים דאף כלי שמלאכתו לאיסור לצורך גופו ולצורך מקומו מותר אבל צרורות שבחצר אפילו צריך מהם צורך גדול אסור לטלטל משום דאין תורת כלי עליהם, הכי נמי בבעלי חיים ויש לאסור יותר בבעלי חיים דאין משתמשין בבעלי חיים ולא פלוג רבנן בבעלי חיים אשר בן ה"ר יחיאל זצ"ל. 