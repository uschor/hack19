<b>תשובת רבינו יוסף טוב עלם.</b>תתקמ. כתב לבני טריוי"ש בסוף התשובה לא מצינו בכל מקום  עיר אחת יכולי' להטיל ממון על עיר אחרת לא משום רוב חכמים ולא משום רוב מנין ואע"ג שזו מצוה רבה היא כי בגלל הדבר הזה יברכך ואין דבר זה אלא בנדבת הלב ובהרצאה שנאמר  כל איש אשר ידבנו לבו שאפי 'אנשי עיר אחת המתקבצים לעיר אחרת לכנופיא דכלה או דתעניתא ופוסקי' עליהם צדקה נותני' וכשבאי' מביאי' אותה עמהן ומפרנסי' בהם עניי עירם כללו של דבר אין לאלו כח כפייה על אלו חוץ מרידוי עבירות שבאי' מחמת טענה שנתפסי' תחתיהן דכתי' וכשלו איש באחיו איש בעון אחיו מלמד שכל ישראל ערבין זה בזה והיינו דתני ראב"י יבמות צ' ע"ב שמעתי שב"ד מכין ועונשי' שלא כדין כו' וכה"ג אמר דהפקר ב"ד הפקר אבל אפקועי ממונא דאינשי בכדי לא עכ"ל.