<b>שאלה כו </b>כהנים המנגנים ברכת כהנים כשעולין לדוכן שרי להו לנגן שנים או שלשה נגונים כגון בכל פסוק ופסוק או בכל תיבה ניגון אחר או לא: 
<b>תשובה </b>יראה דלא כשר למיעבד הכי ואע"ג דמנהג לנגן ברכת כהנים בנעימה והכהנים היודעים להנעים הניגון בברכתו הרי הן משובחים וה"נ משמע בתלמוד שיש להנעים הניגונים דקאמרינן בפ"ב דקידושין ושמעתי שהיה מבליעו בנעימות עם אחיו הכהנים מ"מ אין לנגן רק ניגון אחד מתחילה ועד סוף משום דאיכא למיחש לטירוף דעת דטובא חשו רבנן לטירוף דעת הכהנים בברכתן כדתנן בפ' אין עומדין ולא יענה אמן אחר הכהנים מפני הטירוף ע"כ ופירש רש"י שלא תיטרף דעתו ויטעה לפי שהוא צריך בברכה שנייה לומר לפני הכהנים כל תיבה ותיבה ובענותו אמן לא יוכל לכוין מהר ולהתחיל ברכה שנייה ויטעה נ"ל דרוצה לומר ויטעה הכהנים דבטעות דידיה לא הוי נפקינן מינה דבימי תלמוד לא הוה מנוסח התפלה כדאיתא במס' מגלה בשם מהר"ם וא"כ הואיל וחיישינן לטירוף דעת דמקרא משום טעות דכהנים כש"כ חיישינן לטירוף דעת הכהנים גופייהו והדבר ידוע שאפילו הנוגנים הבקיאים כשרוצים לצאת מניגון לניגון בתכף צריכין לכוין ולדקדק יפה להשמיע קול שוה ומיושר וע"י טירדא זו תיטרף דעתם שלא ידעו איזה פסוק או תיבה יתחילו ואין נראה כלל לומר כיון דהמקרא קורא לפניהם לא יטעו דאם תיטרף דעתם ישכחו ג"כ קריאת המקרא: 
