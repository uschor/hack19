<b>מקובלני </b>מרבותי שכל איסור והיתר הנמלחים יחד שאין שייך בו ענין בטול ששים דהא בעינן בבישול ניער וכסה, אלא דינו בקליפה לפי אומד הפיעפוע כדאמר' בפסחים ע"ה ב' נטף מרוטבו וכו' יקלוף את מקומו, ואם כחוש מאד ונמלח כשאינו נאכל מחמת מלחו או נצלה קולף ואוכל עד שמגיע לאיסור כדתנן ירך שנתבשל בה גיד הנשה וכו' עד לא שנו אלא שנתבשל בה אבל נצלה קולף ואוכל עד שמגיע לגיד, וכוליא בחלבה כו' מיירי, שהיה רב החלב והיה מפעפע בכולה, אבל אם היה מעט קולף עד שיעור הפיעפוע כדתנן בזבחים רקיק שנגע ברקיק וחתיכה שנגעה בחתיכה אין אסור אלא מקום שנגע, ועוד יש ראיות הרבה לדבר עכ"ל. אכן אבא מארי זצ"ל כתב בתשובה ששייך ענין בטול ששים גם במליחה וכן נוהגים העולם. 