<b>סדר ליל פסח דרך ארוך. </b><b>ליל</b> שימורים שחל להיות בשבת מוזג אדם כוס של יין. ואומ' עליו ויכולו. בורא פרי הגפן. ואשר בחר בנו. ושהחיינו. ואינו אומ' שעשה ניסים מפני שצריך לומר באגדה. אשר גאלנו. וכו'. וכוס שאמרו צריך שיחזיק רביעית הלוג. ומוזג כוס אחד לכל אחד ואחד מבני ביתו אחד אנשים ואחד נשים: ואם חל להיות במוצאי שבת. מברך בורא פרי הגפן. ואשר בחר. בורא מאורי האש. ואינו מריח בבשמים. גזירה מפני שמא יקטמנו. ועוד מפני שלא אבדה הנפש יתירה. ואומ' המבדיל ושהחיינו. וסימניך יקנה"ז: ושותים בהסבת שמאל דרך חירות. ומברכין על הגפן. ונוטלין את ידיהן. ומברכין על נטילת ידים. על שם כלי ששמו אנטל. וזהו כללו של דבר כמו כן בכל שבתות השנה. שאין נוטל ידיו עד שיקדש. דבעינן נטילת ידים לשם סעודה. ועכשיו נראה כנוטל ידיו לשם קידוש. ולא לשם סעודה. והוי כנוטל ידיו לפירות דהוי מגסי הרוח: