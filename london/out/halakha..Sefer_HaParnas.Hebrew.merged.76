<b>קיבה </b>של עגל וגדי וטלה הנלקח מן הגוי הקיבה מותרת להעמיד בה גבינות ולא חיישינן שיניקו מן הטריפה ומן הטמאה ואם העמיד בקיבה הנלקחת מן הטריפה בדיעבד מותרין הגבינות ואם העמיד בקיבה שקנה מן הגוי בחנות מבהמה שהרג הגוי בדיעבד מותרין ואם הקיבה נמלחה בעורה כמו שרגילין הגוים לעשות והעמיד בה אסורים אפילו בדיעבד ואם העמיד מן הקיבה שראינו שיניק מן הטריפה ומן הטמאה מותרים בדיעבד: 
