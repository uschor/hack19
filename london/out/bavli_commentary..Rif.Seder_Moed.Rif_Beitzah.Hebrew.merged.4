דרובא היתרא נינהו הנך בטלי ברובא ובהיתירא קא מהפך  ואע"ג דקי"ל אין מבטלין איסור לכתחלה ה"מ איסורא דאורייתא אבל איסורא דרבנן מבטלינן ליה לכתחלה ואע"ג דקיימא לן כרב אשי דאמר כל דבר שיש לו מתירין אפילו באלף לא בטל ואפילו בדרבנן והני עצים שנשרו מן הדקל ביום טוב דבר שיש לו מתירין הן דהיום אסורין ולמחר מותרין ה"מ היכא דאיתיה לאיסורא בעיניה אבל הכא מיקלא קלי איסורייהו  :  אמר רבה מתקנת רבן יוחנן בן זכאי ואילך  ביצה מותרת ביום טוב שני של ר"ה דתנן משחרב בית המקדש התקין רבן יוחנן בן זכאי שיהו מקבלין עדות החדש כל היום א"ל אביי והא רב ושמואל דאםרי תרוייהו ביצה אסורה ופריק לא קשיא הא לן והא להו ואסיקנא   רבא אמר אף  מתקנת רבן יוחנן בן זכאי 