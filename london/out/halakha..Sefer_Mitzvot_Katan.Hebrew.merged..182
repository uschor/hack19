 
<b>לישא </b>אנוסתו דכתיב דברים כ״ב:כ״ט ולו תהיה לאשה תחת אשר ענה פי' אם אינה אסורה לו: וסתם שדה הוי אונס וסתם עיר הוי פתוי <i data-commentator="Haggahot Rabbeinu Peretz on Sefer Mitzvot Katan" data-order="1"></i> ומה בין אונס למפתה שהמאנס נושא' בעל כרחו אפי' חגרת אפי' סומא והמפתה אינו כונס אלא מרצונו ומאנס משלם קנס עם הנשואין ומפתה לכשלא יכנוס אבל כנסה כותב לה כתובה ודיו ומאנס משלם צער ומפתה אינו משלם צער ואין חייב עדי שתהא נערה בתול' אבל בוגרת או בעולה לא: וקטנה מבת שלש שנים ויום אחד עד י"ב שנים וחצי יש לה קנס: וקנס שוה בכל אדם אבל בושת ופגם צריך אומד ב"ד: בושת הכל לפי המביי' והמתבייש ופגם רואין כאילו הית' שפחה לימכ' לאיש אחד שעש' לו עבדו קורת רוח כמה הי' נותן בה יותר אם הית' בתול' משהית' בעולה: ויתומ' יש לה קנס <i data-commentator="Haggahot Rabbeinu Peretz on Sefer Mitzvot Katan" data-order="2"></i> וקנס' לעצמה: אך אם יש לה אב קנס' לאביה וכן בושת ופגם וצער <i data-commentator="Haggahot Chadashot on Sefer Mitzvot Katan" data-order="1"></i> עשר בנות הן שאין להם קנס ואלו הן בוגרת והממאנת והמגורשת מן הנשואין והאילונית: והשוטה וחרשת והגיורת והשבוייה ומשוחררת: ומי שיצא עליה שם רע בילדותם שבאו ב' והעידו שתבעה אותם לזנות עמה <i data-commentator="Haggahot Chadashot on Sefer Mitzvot Katan" data-order="2"></i> וחייבי כריתות וחייבי מיתות ב"ד וכל השאר יש להם קנס ואין אדם משלם קנס בכל מקום בהודאות <i data-commentator="Haggahot Rabbeinu Peretz on Sefer Mitzvot Katan" data-order="3"></i> פיו אלא ע"פ עדים אבל משלם הוא בושת ופגם וצער בהודאת פיו ותנן ואלו נערות פסולות שיש להם קנס. הבא על הממזרת ועל הנתינ' ועל הכותית כדברי האומר כותיים גרי אמת הם: הבא על השבויה ועל הגיורת ועל השפחה שנפדו ושנתגיירו ושנשתחררו פחותית מבנות ג' שנים ויום אחד. הבא על אחותו ועל אחות אביו ואחות אמו ואחות אשתו ואשת אחיו ואשת אחי אביו והנדה <i data-commentator="Haggahot Chadashot on Sefer Mitzvot Katan" data-order="3"></i> אף על פי שהם בכרת אין בהם מיתת ב"ד. ואע"ג שדיני קנסות אין נוהגי' עתה בינינו הכי הלכתא דאי תפס לא מפקינן מיניה ומ"מ גם עתה מכריחין את האונס לקחת לאשה אם היא ואביה רוצים אך שתהיה מן הכשרות לבוא בקהל ואם יש לו אשה ויש חרם באיי הים עתה שלא ליקח ב' נשים מנדין אותו עד שיתן לה נדוניא להשיאה להגון לה: 
