<b>שאלה מו </b>רבים נהגו לתפור סביב הנקב שהציצית תחוב בו בחוטי משי כדי שלא יתרחב הנקב וישמט הציצית ממקומו למעלה או למטה יש קפידא בדבר או לאו: 
<b>תשובה </b>יראה דאין קפידא בדבר משום תוך שלש לא יתפור בין לפרש"י בין לפי' רב עמרם דפי' אהך דתוך שלש לא יתפור לפי' רב עמרם דפירש הטעם משום דפחות משלש לאו בגד הוא ואפי' אי תפריה כמאן דפסיק דמי ולא רמינן ביה ציצית הכי כתב אשירי אליבא דרב עמרם ונראה דההוא טעמא לא שייך אלא דווקא היכא שנקרעת הטלית חתיכה קטנה תלויה ומחובר בה במועט ורוצה לחזור ולתופרה בטלית וכה"ג לא רמינן ציצית באותה חתיכה משום דכמאן דפסיק דמי וציצית המוטל שם לא פטרה לטלית אבל נדון דידן שהטלית שלם ואינה תופרה אלא לחזק הנקב לא שייך האי טעמא מידי וק"ל. ולפרש"י נמי דפי' דמש"ה לא יתפור תוך שלשה דחיישינן דילמא פייש מידי מחוט התפירה ויניחנו ויוסיף עליו עוד שבעה חוטין לעשות ציצית ואיכא תעשה ולא מן העשוי אבל חוץ לג' לא מקום ציצית הוא וכתב אשירי עליה לפי זה טלית של צמר מותר לתפור האידנא דאין דרך לתפור בחוטין של צמר אלא בשאר מינים שאינה ראויה לציצית ע"כ. וא"כ בנ"ד נמי שתופר הטלית של צמר במשי דאינו ראויה לציצית בשל צמר נמי שרי ואע"ג דבהג"ה במיימון כתב בשם מהר"ם דאין לתפור פסקי המעיל תחת הכנף תוך שלש אלא כל התפירות יהיו חוץ לשלש או תוך מלא קשר אגודל דהיינו חוץ למקוה ציצית יש לומר דמהר"ם איירי בטלית של משי ותופר פסקי המעיל במשי דחוט התפירה ממין הטלית ואיכא למיחש שמא יצרפנו עם שאר חוטין הציצית ולכאורה מוכח דטעמא דרב עמרם לית ליה למהר"ם דאל"כ לא היה מחלק כדלעיל בין תוך מלא קשר לחוצה לו ואף כי כתב בהדיא פרש"י שם בהגה"ה מדברי מור"ם ע"ש ואף אם היה סובר פירש רב עמרם מ"מ כה"ג שאינו נקרע ליכא למיחש כדפרישית לעיל ובתוס' פ' התכלת משמע להדיא דאית להו פי' רב עמרם ועוד היה נראה דאפי' אם תופר טלית של משי בחוטין של משי אלא שצבועין החוטין אדום או ירוק אין להקפיד בכה"ג שתופר סביב הנקב לחזק דה"נ ליכא למיחש שיצרפנו עם החוטין הואיל ולא נהגינן כלל האידנא בשום מקום רק בציציות שהן לבנים ולא צבועים ואפי' בט"ק שהוא ממייני צבעים לא ראיתי מימי אחד שהיה מצוייץ רק בציצית לבן ולא צבוע ואע"ג דאין קפידא בצבע כלל מ"מ הואיל ולא נהגו כן נראה דליכא למיגזר ביה שמא יצרפנו עם החוטין. הנלעד"כ: 
 