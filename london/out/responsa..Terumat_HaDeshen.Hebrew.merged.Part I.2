<b>שאלה ב </b>הקורא ק"ש והגיע ש"ץ למודים כשהוא באמצע פרק או באמצע ברכה יכול לענות מודים עם הקהל או ישחה בלי ענייה ולא יפסיק בק"ש ובברכותיה: 
<b>תשובה </b>יראה דיש ראיה דיכול להפסיק ולענות מודים דבפ' מי שמתו אמרינן אמר רב הונא הנכנס לבהכ"נ ומצא צבור מתפללין אם יוכל לגמור תפלתו קודם שיגיע ש"ץ למודים יתפלל ואם לאו אל יתפלל א"כ חזינן דקפיד תלמודא כולי האי שצריך לאחר תפלתו בשביל עניית מודים ולא אמרינן דיתפלל וישחה בלא ענייה באמצע הברכה כמ"ש התוס' והאשירי בשם רבינו תם שהיה רגיל לעשות כך כשהיה מתפלל והגיע ש"ץ למודים ומסקינן התוספות והאשירי דלכתחילה אין להתחיל ולהתפלל על סמך השחייה באמצע הברכה בלי ענייה כדמוכח בגמרא כדלעיל אלמא דעניית מודים חשיב דבר שבקדושה והוי ליה כמו עניית אמן דהאל הקדוש ושומע תפלה דכתב בסמ"ק שעונים אמן בכל מקום בק"ש ובברכותיה ולא אשכחן בשום דוכתא דהנהו אמן עדיפא משאר אמן אלא בהא דמייתי אשירי בירושלמי פ' מי שמתו הנכנס לבהכ"נ ומצא צבור מתפללין אם יכול לגמור תפילתו קודם שיגיע ש"ץ לענות אמן יתפלל ואם לאו אל יתפלל באיזה אמן תרין אמוראים חד פתר ליה באמן דהאל הקדוש וחד פתר ליה בש"ת ולא פליגי כאן בחול כאן בשבת דבשבת ליכא ש"ת פתרינן בהאל הקדוש ונראה דמהאי דייק בסמ"ק דכיון דעדיפא הני אמן שצריך לאחר תפלתו כדי לענות א"כ יכול להפסיק בהו בק"ש וה"ה עניית מודים כדפרישית ואע"פ דרש"י פי' וכן התוספות דהטעם דמודים הוא שלא נראה ככופר במי שהצבור משתחוים לו וא"כ תסגי בשחייה לחודיה מ"מ כיון דהוכחנו דלכתחילה אסור לסמוך אשחייה לחודיה אלא בעי ענייה הוי ליה כעניית אמן דהאל הקדוש וש"ת והא דכתב אשירי היכא דבעי למסמך גאולה לתפלה יכול לכתחילה להתחיל ולסמוך אשחייה באמצע ברכה לחוד י"ל דמסמך גאולה לתפלה חמיר טפי מהפסקה דבק"ש ובברכותיה דשרו רבנן להשיב בהו מפני הכבוד ואין לך עניית מפני הכבוד גדול מזה ולא דמי למסמך גאולה לתפלה דהתם אסור לענות קדיש וקדושה כדאיתא בתוספות ובמרדכי פ"ק דברכות ובתשובות אחרים הארכתי בהני מילי בתוספות ומרדכי: 
