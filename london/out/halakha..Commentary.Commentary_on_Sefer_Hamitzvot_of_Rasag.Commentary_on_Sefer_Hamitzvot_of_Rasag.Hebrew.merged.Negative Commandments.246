<b>וכלאי זרע. ורבעי בהמות מונחות.</b> כתיב בפרשת קדושים בהמתך לא תרביע כלאים. שדך לא תזרע כלאים. ושינה רבינו הגאון ז"ל סידורא דקרא. שכתיב תחלה הרבעת כלאים. ואח"כ אזהרה דכלאי זרעים. משום צורך החרוז. אלא דלשון מונחות שכתב אין לו ביאור לכאורה. ונראה דכוונתו למאי דאמרינן בב"מ פרק הפועלים צ"א ע"א אמר שמואל בכלאים עד שיכניס כמכחול בשפופרת עיי"ש. ומבואר מזה דאפי' העלם זה ע"ג זה כל שלא הכניס כמכחול בשפופרת לא עבר בלאו ולא מיחייב. ואין בזה אלא איסור דרבנן. וכן מבואר ברמב"ם ריש פ"ט מהלכות כלאים עיי"ש. ובירושלמי פ"ח דכלאים ה"ב אמרינן יכול לא יהא מעמיד זכרים אצל נקבות ונקבות אצל זכרים. ת"ל בהמתך לא תרביע כלאים. אין אסור אלא מלהרביע. אבל מעמיד את הנקבות אצל הזכרים וזכרים אצל הנקבות. וכי מה עשה מעשה לא כשהוא מטיל ולפי דעתו הוא מטיל עיי"ש. ופי' הפ"מ וכי מה עשה מעשה. אם לא עשה אלא שהרכיבם זה על זה. ומשני לא אמרו אלא בשהטיל בידים כמכחול בשפופרת. דבזה ודאי לפי דעתו הוא מטיל ועושה מעשה בהרבעה עכ"ל עיי"ש. וידוע דלשון מוטל הוא ממש כלשון מונח בלשון התלמוד. כמו שאמרו מי שמתו מוטל לפניו. שפירושו מונח לפניו. מוטל בחמה שפירושו מונח בחמה. וכיו"ב הרבה. וא"כ אפשר לומר דמונחות שכתב רבינו הגאון ז"ל. הוא כמו מוטלית דירושלמי שם. ורצה לומר שהכניס כמכחול בשפופרת. דדוקא בענין זה הוא דהזהיר הכתוב אזהרה זו. וגם אפשר לומר בפשיטות דרצה לומר רבעי בהמות מונחות. המעשה שעשה לאחר שהיו כבר הבהמות מונחות זו על זו. דהיינו ההכנסה כמכחול בשפופרת. דבזה הוא שבאה אזהרה זו. אבל מעשה ההנחה זו על זו לאו כלום הוא מדאורייתא. ולא על זה באה אזהרה דקרא: 
