מט. מותר לומר לגוי לחלוב בשבת וראי' מפ' מי שהחשיך שבת קנ"ד ע"ב גבי בהמה של ר"ג שהיתה טעונה ולא פרקה עד מוצאי שבת ומתה ופרכי' יניח כרים תחתיהם ויפלו הנודים עליהם ומשני קא מבטל כי מהיכנו ופרכי' והא איכא צער בעלי חיים ויהא מותר לבטל כלי מהיכנו דאינו אלא  דרבנן הרי משמע בהדי' דאי קסבר צער בע"ח דאו' הוי מותר ואע"ג דשבות שיש בו מעשה הוא כ"ש האי דשבות שאין בו מעשה כגון אמריה לגוי הלכך מותר דהא אנן קיי"ל צבע"ה דאו' מדפרכי' הכא הא איכא צבע"ח ומשמע דתלמודא ס"ל הכי ועוד מדאמר רבא פ' אלו מציאות בבא מציעא ל"ב ע"ב מדברי שניהם נלמוד צבע"ח דאו' וחלב מצער הבהמה כדאמר שבת קל"ה ע"א בן שמנה אמו שוחה עליו ומניקתו מפני סכנת החלב ועוד נ"ל מדאדמר בערבי פסחים קי"ב ע"א יותר משהעגל רוצה לינק פרה רוצה להניק וכן משמע נמי בתשו' הגאונים . משום סכנת הבהמה אומר לגוי חלוב וטול החלב לעצמך ומותר לו בכך.