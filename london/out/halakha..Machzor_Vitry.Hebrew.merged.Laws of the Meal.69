<big><strong>סט.</strong></big><br><b>בא</b> להם יין בתוך הסעודה. כל אחד ואחד צריך לברך כמפרש טעמא בברכות לפי שאין בית הבליעה פנוי לענות אמן אחר הברכה. ואין מתכוין לפיכך אינו יוצא בברכת חבירו. וכן הלכה: מר'. כל הברכות דעת משמיע ושומע בענן. ופעם אחת שאלתי לר' אם אני יוצא בהבדלת בית הכנסת כיון שלא נתכוונתי בברכת היין. ואמר לי הואיל ונתכוונת לברכת הבדלה דייך: אגוז בדבש ר' מברך בתוך הסעודה. ומברך עליו שהבל. לפי שנשתנה האגוז מכמות שהיה: ז' מינין הן הכתובין על שבח ארץ ישראל. חטה ושעורה גפן ותאנה ורמון זית שמן ודבש. ודבש היינו דבש תמרים. מין אילן ומין פירי ולא דבש דבורים. ואילו הן חמשת המינין. חטה ושעורה וכוסמת ושיבולת שועל ושיפון. כולו מין תבואה. כל מין אילן מחמשת המינין. כגון ענבים תאנים ורמונים זיתים ותמרים. ויברך  עליו בורא פרי העץ ולאחריו ברכה מעין שלש. כלומר אחת שהיא דוגמא ודומה לשלש ברכות לברכת המזון שהיא דאורייתא כדאמר וברכת את י"י אלהיך זו ברכת המזון דקאי או אכלת  ושבעת וברכת דלעיל כלומר מאכילתך ושביעתך ברכיהו. על הארץ הטובה. זו ברכת הארץ. אשר נתן לך זו בונה ירושלים. הטוב והמטיב ביבנה תקנוה ואינה מן המניין. והני תלתא אלחם כתיבי דכת' לעיל מיניה. ארץ אשר לא במסכנות תאכל בה לחם. להכי מברכינן ג' ברכות שלימות. אבל אמיני פירות אע"ג דחשיבי בשבח הארץ מכי לא סעדי ולא זייני כי חיטה ושעורה לא בעינן שלימות אלא מעין שלש סגי: