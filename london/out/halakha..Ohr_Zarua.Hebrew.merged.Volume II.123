<b>תנן </b>שיירא שחנתה בבקעה והקיפוה כלי בהמה מטלטלין בתוכה ובלבד שיהא גדר גבוה עשרה טפחים פי' שיירא אינה פחותה מג' בני אדם כדאיתא בגמרא וקידש עליהם היום והקיפו עצמם באוכפים ובעביטים שכן דרכם של הולכי דרכים במקום שהם דרים נותנים בהמתם וקרונות סביבותיהם ואם באים לסטים עליהם נלחמים משם כמו עיר מבצר מוקפת חומה ופירש רבינו שמואל זצ"ל ואפילו יותר מבית סאתים לפי שהיתה בקעה זו ישבה ולבסוף הוקפה הלכך נותנים להם כל צורכם ובלבד שלא יהא בית סאתים פנוי והכי אמרינן בגמרא שיירא נותנים להם כל צורכם ובלבד שלא יהא בית סאתים פנוי. ולא יהו פרצות יתירות על הבנין. ואפילו הן פרצות קטנות פחותות מעשר: 