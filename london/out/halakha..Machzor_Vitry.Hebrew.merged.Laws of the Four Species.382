<big><strong>שפב.</strong></big><br><b>ועל</b> היקף של כל ימות החג נשאל רבינו נ"ע: וכך השיב: על שכתב על היקף של כל ימות החג. שיש חולקין ואו' שאם  לולב אין היקף. ויש או' יש הקיף אע"פ שאין לולב מצוי. אני כבר נשאלתי על זאת. כמה שנים. והשיבותי כדברי האומ' יש היקף. ושגיתי בה. שדמיתי דכי איתותב רב יוסף ממתניתין דחיבוט ערבה. אכולא מילתא איתותב. בין בהא דא' ערבה לאו בנטילה. בין במאי דאמ' היקף אחת. ושבע של שביעי בלולב. ואמרתי אחרי שהושב רב יוסף. ושמעי' דבערבה היה אותו היקף אלמ' לא הוזכר לולב לעיניין היקף. אלא ערבה דאמור רבנן דלא עבדי' ליה האידנא שבעה זכר למקדש. לפיכך דימיתי שהיקף שאנו מקיפין בכל יום לא חובה הוטל עלינו. לא בענן זכר למקדש. לערבה ז'. אלא מנהנא בעלמא. ולולב לא מחייבו ולא פוטרו שהרי אין זכר למקדש לולב בהיקף: אבל עתה יישר כוחו של אחי שלמדתי מפלפולו. ויש לומ' שלא לחנם הנהיגו הראשונים בלולב היקף. קסברי דמחזורתא היא. כי אתותב רב יוסף מהא מתנית' אהא דאמ' ערבה בזקיפה ולא בנטילה אתותב. ושמעי' מינה דבנטילה. אבל מילתא אחריתי דאמ' היקף דמתני' בלולב. וכן אמ' ר' אלעזר בדוכתיה קיימי. וההיקף בלולב היה. וכיון שהוטל עלינו חובה לעשות לולב זכר למקדש שבעה. הנהיגו להקיף בו כל ז' זכר למקדש. ואם אין לולב אין היקף: וכן נראין הדברים וחוזרני בי מבראשונה: ת':<b>והרב</b> מברך טירי פסק הלכך למעשה שאם אין לולב בשאר ימות החג אין היקף כרבינו. אבל בשביעי אינו מודה לרבינו. דודאי כיון דשמא ערבה הוא בנטילה יש היקוף אעפ"י שאין לולב: ועיקר: ת': ובחולו של מועד מתפללין י"ח: כדרך שמתפללין בחול אלא שאומרי' יעלה ויבא בעבודה: וגומרין את ההלל: קדיש כו': ומוציאין ספר תורה. וקורין כמו שסידרנו למעלה: קדיש עד דאמירן: אשרי: ת': ואין מנהג בחול המועד לומ' למנצח. לפי שכת' בו יענך י"י ביום צרה. ואין נכון להזכיר צרה ביום טוב. וגם אין אומרי' שיר מזמור לאסף: ועומדין למוסף: ומתפללין מגן. ומחייה. ומשולש. אתה בחרתנו: מפני חטאינו: ופסוקי מוסף הסדורי' למעלה: והשיאנו: רצה. ומודים. ושים שלום: הושענא: והיקף: ובשבת שאין לולב אין היקף. כאשר פירשנו: