<b>ועל </b>השדכן שנדרו לו ב' זקוקים שיעשה זיווג אחד נראה דאין לו אלא שכרו כדתניא פר' הגוזל בתרא בבא קמא דף קיו שהיה בורח מבית האסורים והיתה מעבורת לפניו. וא"ל טול דינר והעבירני אין לו אלא שכרו. ואם אמר טול דינר זה בשכרך והעבירני נותן לו שכרו משלם. ופריך מאי שנא רישא ומאי שנא סיפא. אמר רמי בר חמי סיפא בצייד השולה דגים מן הים. דא"ל אפסדתן כוורי בזוזא. הכי נמי בנדון זה היכי דלא ברי היזיקא אין לו אלא שכרו. אבל היכא דברי היזיקא קצת שמתבטל על ידי שעוסק בזיווג זה מפסיד מלהשתדל בזיווגים אחרים המוכנים לו להתעסק בהם נותן לו שכרו משלם: 