<b>וששאלת </b>אלמנה שהיה לה בנים והיה לה מטלטלים וקרקעות ונשאת לראובן וקודם נשואיה אמרו לה קרובי הבנים הקרקעות יהיו לבניך והמטלטלין תקח לך ולא נגמר הדבר והבנים והאלמנה מודים שלא ידע ראובן מאותן הקרקעות ולאחר שנשאת לראובן בא לוי ודר בקרקעות ג' שנים והוא גברא דעביד למיגר וחצר דקיימא לאגרא ואח"כ מת ראובן ובאתה האלמנה לתבוע השכירות מלוי מהשנים שדר בהם והשיב לוי שפרע לראובן ואמרה האלמנה איך אתה אומר שפרעת לראובן והוא לא ידע מאלו קרקעות כלום ולוי אמר שידע ופרע לו על מי להביא ראיה על לוי או על האלמנה.<b>תשובה </b>הקרקעות הללו אין לאלמנה שום זכות וכח בהם כל זמן שלא הורידוה לקרקעות בכח גביית כתובתה אלא הם בחזקת הבנים וכשנשאת לראובן לא זכה ראובן באותן קרקעות כלל ואפילו אם פרע לוי השכר לראובן חייב לפרוע שנית לבנים דהו"ל כשוכר בית מראובן ונמצאת של שמעון דמעלה שכר לשמעון.