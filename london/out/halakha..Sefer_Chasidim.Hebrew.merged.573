איש אחד בא לעיר ראה שהיו מכבדים איש אחד בעבור אביו שהיה טוב אמר הנכנס לעיר לכבד את אביו היה טוב וזה בנו רע אין לחשות במקום חלול ה'. ואם יש עשיר שהוא טוב ואביו היה במלאכה בזויה. ואם יזכירו את אביו בפני בנו שהיה במלאכה בזויה יתבייש. אל תזכירוהו. ואם בחייו של העשיר הניח אביו לעשות במלאכה בזויה הרי אינו טוב כי למה הניח אביו במלאכה בזויה. ואם הבן היה חפץ לתת לו כל צרכיו והאב אינו רוצה לעזוב מלאכתו בזויה ומתבייש בנו האב חוטא בבנו. אע"פ שזה מוחל לזה אין זה מחילה ומה שאמרו האב שמחל על כבודו כבודו מחול מחול מדיני אדם אבל בדיני שמים חייב: