לאו  ומסתברא כותייהו:<b>מתני'</b>  המפטיר  בנביא הוא פורס על שמע  אם היה קטן אביו או רבו עוברין על ידו. קטן קורא בתורה ומתרגם אבל אינו פורס על שמע ואינו עובר לפני לפני התיבה ואינו נושא את כפיו:פוחח פורס על שמע ומתרגם אבל אינו קורא בתורה ואינו עובר לפני התיבה ואינו נושא את כפיו סומא פורס על שמע ומתרגם  אבל אינו קורא בתורה ואינו עובר לפני התיבה ואינו נושא את כפיו  ר' יהודה אומר כל שלא ראה מאורות מימיו לא יפרוס על שמע:<b>גמ'</b> גרסינן בחולין בפירקא קמא  תנו רבנן נתמלא  זקנו ראוי להיות ש"צ ולירד לפני התיבה ולישא את כפיו:המפטיר בנביא הוא פורס על שמע. מאי טעמא אמר רב פפא מפני הכבוד  רבא בר שימי אמר משום אינצויי: פוחח  פורס על שמע ומתרגם אבל אינו קורא בתורה וכו':פירש פוחח מי שבגדיו קרועים וכתפיו וזרועותיו ערומות שנמצא בגדו שעליו כעין אזור תחת אצילי ידיו ולמטה כגון זה נקרא פוחח כדכתיב ופתחת השק מעל מתניך ומתרגמין תיזיל ותיסר שקא על חרצך וכתיב ויעש כן הלוך ערום ויחף ויאמר ה' כאשר הלך עבדי ישעיהו ערום ויחף ומתרגמינן ואמר ה' כמה דאזל עבדי ישעיהו פוחח ויחף הא למדת שהפוחח הוא החוגר חגור על מתניו ומניח כתיפיו וזרועותיו פרועות ובירושלמי סוף משקין אמרינן מת לו מת קורע מת לו מת אחר מרחיק ג' אצבעות וקורע שלמו מלפניו מתחיל מאחוריו שלמו מלמעלה מתחיל מלמטה שלמו אלו ואלו ר' חייא בר אבא דמן יפו אמר נעשה כפוחח:ר' יהודה אומר אף מי שלא ראה מאורות מימיו וכו':וקי"ל כרבנן דאמרי סומא  פורס על שמע ואע"פ שלא ראה מאורות מימיו  דהא אית ליה הנאה מיניה כי ההוא מעשה דרבי יוסי דאמר פעם אחת הייתי הולך באישון לילה ואפלה וראיתי סומא ואבוקה בידו אמרתי לו בני אבוקה זו למה אמר לי כל זמן שאבוקה זו בידי בני אדם  רואין אותי ומצילין אותי מן הפחתים ומן הקוצים ומן הברקנים:<b>מתני'</b>  כהן שיש בידו מומין לא ישא את כפיו רבי יהודה אומר אף מי שהיו ידיו צבועות איסטיס  וקוצה לא ישא את כפיו מפני שהעם מסתכלין בו האומר איני עובר לפני התיבה בצבועים אף בלבנים לא יעבור בסנדל איני עובר אף יחף לא יעבור העושה תפלתו עגולה סכנה ואין בה מצוה נתנה על מצחו ועל פס ידו הרי זה דרך מינות