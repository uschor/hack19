<b>שאלה מ </b>תלמיד רוצה לצאת ממדינתו ללמוד תורה לפני רב אחד שהוא בוטח שיראה סימן ברכה לפניו ויזכה בתלמוד ללמוד הימנו ואביו מוחה בו בתוקף וא"ל בני אם תלך לאותה מדינה שהרב שם תצערני עד מאוד כי אדאג עליך תמיד ח"ו פן תהא נתפש או יעלילו עליך כמו שרגילים באותו מדינה מה יעשה תלמיד ישמע לאביו או ילך כחפצו ללמוד תורה: 
<b>תשובה </b>יראה דאין צריך לשמוע כה"ג לאביו וראייה מהא דאמרינן פ' מי שהוציאוהו כשם שמטמא בח"ל כך מטמא בבית הקברות ומוקי ליה התם בבית הפרס דרבנן ומטמא לישא אשה וללמוד תורה אמר ר' יודא אימתי בזמן שאינו מוצא בארץ ללמוד אבל מוצא בא"י ללמוד לא ר' יוסי אומר אפי' מוצא ללמוד הולך לח"ל לפי שלא מן כל אדם זוכה ללמוד ומעשה כו' ופסק התם רבי יוחנן כר' יוסי ומוכח באשירי פ"ב דכתובות דלאו דווקא לטמאות בח"ל אלא ה"ה בבית הפרס דרבנן נמי שרי בשביל ת"ת ואלו בפ"ק דקדושין אמרינן רב אסי הוה בעי לצאת לקראת אביו מא"י לחוצה לארץ ושאל לרבי יוחנן אי שרי אי אסור א"ל רבי יוחנן לא ידענא אלמא לצאת לת"ת אע"פ שמוצא ללמוד תורה במקומו עדיף מכיבוד אב ואם שהרי יעקב אבינו לא נענש על כיבוד אב ואם כל אותם שנים שלמד תורה בבית עבר וכיון דקי"ל כר' יוסי דלא מן הכל אדם זוכה ללמוד א"כ הכל בכלל ת"ת הוא ואין נראה לחלק בין כיבוד אב ואם בין מה שאביו מיחה בידו ושמצערו במה שעובר על צוואתיו דהא תרווייהו מצות עשה שוה נינהו כבודו ומוראו ועוד דאמרינן בפ"ק דיבמות יכול אמר לו אבא היטמא או שאמר לו אל תחזיר יכול ישמע לו ת"ל איש אמו ואביו תיראו ונראה דלאו דווקא טומאה דאורייתא אלא אפי' טומאה בבית הפרס דרבנן דאיכא נמי לאו דלא תסור כי היכי דלא מפליג תלמודא התם בין לאווין דשבת דחמירי ובין שאר לאווין דלא חמירי והיינו טעמא הואיל ואמרה תורה כולכם חייבין בכבודי כלומר מוראי למעלה ממוראיכם א"כ כל האי סוגיא אפי' קלים הם דוחים כיבוד אב ואם ומוראו דבכל איסורים אפי' דרבנן איכא מורא שמים אם פורש מהן ולענין לצאת לת"ת לפני רב שזוכה ממנו ללמוד תורה שרינן לעיל טומאה דרבנן אלמא עדיף ממורא דאב ואם: 
