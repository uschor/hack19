<b>ילמדנו </b>אבא מורי ורבי המשכיר בית לחבירו ונפל בית המשכיר בתוך הזמן אם יכול להוציאו לשוכר תוך הזמן ויראה דלא כי שכירות ליומיה ממכר היא ושלו היא עד תום שנתו והא דאמרינן בב"מ ק"א פשיטא נפל ביתא מצי אמר לא עדיפת מינאי משמע דקאי אמתני' השוכר בית סתם ובהכי איירי כל הסוגיא וכך מובן מפרש"י ז"ל והרי"ף ז"ל ובעל העיטור ורמב"ם ז"ל אף כי יש ששגו בדבריו ללמוד משם הפך הדברים והודיעני דעתך בבירור כי חולקים עלי בזה ושלום כנפשי בנך יחיאל.<b>תשובה </b>מלתא דפשיטא היא דראובן אין יכול להוציאו מתוך ביתו עד תכלית זמן השכירות דשכירות ליומא ממכר הוא ומהאי טעמא לא שייך ביה אונאה כדאיתא בהזהב נ"ו והא דאמרינן בפ' השואל נפל ביתו א"ל לא עדיפת מינאי אלמא שיכול להוציאו תוך הזמן התם אמתני' קאי המשכיר בית לחבירו בימות הגשמים אינו יכול להוציאו מן החג ועד הפסח בימות החמה ל' יום ומסיק דפי' דמתני' הכי המשכיר בית לחבירו סתם פי' ששכר אותו לשבוע או לחדש והתנו ביניהם שכל זמן שידור בבית יתן סכום ידוע בכל שבוע אינו יכול להוציאו בימות הגשמים מהחג ועד הפסח אא"כ הודיעו ל' יום מעיקרא ועל השוכר בית לזמן ידוע קתני בתוספתא ורי"ף ז"ל הביאו בהלכותיו ואם השכירו לזמן ידוע והגיע זמנו אפילו בימות הגשמים הגיעו ואהא דמתני' קאמר רב הונא ואם בא לרבות בדמים מרבה ומוקי לה בדאיקרו בתי ויכול לומר לו כיוןi שאינו שכור לך אלא לחדשים נהי שאיני יכול להוציאך מאחר שלא הודעתיך מעיקרא מכל מקום אם תרצה לדור בו אתה צריך ליתן לי כפי שכירות שאר בתים כי בכל חודש וחודש שכירות חדשה היא אבל אם שכרו לזמן ידוע מלתא דפשיטא היא שאינו יכול להרבות בשכר אפי' נתיקרו שאר הבתים דשכירות ליומא ממכר הוא ובתר מלתא דרב הונא קאמר פשיטא נפל ביתו כו' אלמא דוקא על המשכיר בית לחבירו סתם קאי אבל לזמן ידוע פשיטא שאינו יכול להוציאו.