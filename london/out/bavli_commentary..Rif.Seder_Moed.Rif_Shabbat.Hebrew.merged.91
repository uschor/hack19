 תומו אבא בר מרתא דהוא אבא בר מניומי הוו מסקי ליה זוזי   בי ריש גלותא אתו קא מצערו ליה הוה שדי רוקא   קמיה אמר להו ריש גלותא אייתו מאנא סחיפו עלייהו אמר להו לא צרכיתו הכי אמר רב יהודה רוק דורסו לפי תומו אמר להו צורבא מרבנן הוא שבקוהו:א"ר אבא בר כהנא א"ר יוחנן   פמוטות של בית רבי מותר לטלטלן בשבת א"ל ר' זירא בניטלין ביד אחת או בשתי ידיו   א"ל כאותן של בית אביך וא"ר אבא בר כהנא א"ר יוחנן קרונות של בית רבי מותר לטלטלן בשבת א"ל ר' זירא בניטלין באדם אחד או בב' בני אדם א"ל כאותן של בית אביך:<b>מתני'</b>  נכרי שהדליק את  הנר  משתמש לאורו ישראל ואם בשביל ישראל אסור: מילא  מים להשקות לבהמתו 