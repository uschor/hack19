תשמג. נשאל להר' שמואל מבבנבערק אם ישראל יש לו פקדון מחבירו ואינו בעיר ובא ישראל אחר וטען על הנפקד אל תחזור לאותו פקדונו עד שירד  לדין כי חייב לי ממון והלה טוען לא אעשה אלא אשמור אמונתי ואני אחזור לו פקדונו והוא אמר א"כ אצוה לך בין בדיני האומות בין בדיני ישראל שלא תחזור לו עד שירד עמי לדון ואמר אינו יכול אלא יתבע מבע"ח תחלה אע"ג דקיי"ל כר' נתן ה"מ שירד עמו לדון ונתחייב לו כבר אבל הכא שמא יטעון פרעתי לו.