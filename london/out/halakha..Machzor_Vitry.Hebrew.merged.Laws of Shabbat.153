<big><strong>קנג.</strong></big><br><b>ואסור</b> לו לטעום כלום קודם שיבדיל. ואם שכח וטעם מבדיל.  למחר ויום שני ושלישי כל היום. והוא שלא טעם. דאמרי בני ר' חייא מי שלא הבדיל במוצאי שבת מבדיל והולך כל השבת כולה. ועד כמה. א"ר זירא עד רביעי בשבת. כי הא דיתיב ר' זירא קמיה דרב אסי. ואמרי לה קמיה דר' יוחנן. ויתיב וקא' לגבי גיטין חד יומא ותרי ותלתי בתר שבתא. ארבעה וחמשה ומעלי  קמיה שבתא אלמ' עד רביעי דקא' ר' זירא עד ולא עד בכלל. והני מילי לאתויי כסא דחמרא וברוכי בורא פרי הגפן והמבדיל. אבל לא על האור. דקיימ' לן אין מברכין על האור אלא במוצאי שבת ובמוצאי יום הכיפורים. משום דהוה אסור לאשתמושי ביה עד השתא. אבל בימים טובים דשרי לאשתמושי ביה בנורא לא צריכינן לברוכי עליה בהבדלה דימי' טובים:<b>והכי</b> שדר רב נטרונאי גאון. יום הכיפורים אעפ"י שחל להיות בחול מברכינן על האור. מפני שאסור להשתמש בו ביום הכיפורים. ולית הילכת' כרב יהודה א' שמואל דא' אין מברכין על האור אלא במוצאי שבתות. הואיל ותחילת ברייתו הוא. אלא כי הא דר' חייא בר אבא. ואיכא דמתני ר' בנימן בר יפת א"ר יוחנן מברכין על האור בין במוצאי שבת בין במוצאי יום הכיפורים. וכן עמא דבר: מיהו משונה יום הכיפורים משבת. דבמוצאי שבת מברכין על האור היוצא מן העצים ומן האבנים ובמוצאי יום הכיפורים אין מברכין אלא על אור שבשבת . ומאי ששבת. ששבת ממלאכת עבודה  וכדתניא עששית שהיתה דולקת והולכת בשבת למוצאי שבת מברכין עליה. ותו אמרי' תני חדא אור היוצא מן העצים ומן האבנים מברכין עליו.  ומשני לא קשיא כאן במוצאי שבת כאן במוצאי יום הכיפורים. במוצאי שבת מברכין. במוצאי יום הכיפורים אין מברכין. אלא באור ששבת מברכין: