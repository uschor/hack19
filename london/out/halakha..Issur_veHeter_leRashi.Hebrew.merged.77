א.<b> דין תרנגול.</b> שוב הובא לפני רבינו תרנגול אחד שנשבר לו עצם הירך ולא ‏סמוך לצומת הגידין והכשירו רבי הואיל ולא היה יוצא העצם חוץ לבשר ואפילו כ׳ א׳ יצא ‏אם בשר חופה את רוב עוביו כשר אבל אם נשבר סמוך לחיבורו של עצם השוק מקום ‏שצומתין שם הגידין צריך בדיקה שלא יהא מנותק אחר הגידין ויבדקו אם ימצאו כלן ‏הגידין שהם ששה עשר כשרה ואם לאו טרפה.‏ב.<b> דין חלב מחובר.</b> חלב מחובר בחתיכה ונמלח עמה אפילו כל שהוא עושה ‏כל החתיכה כולה נבילה לפי שמין במינו הוא ואינו בטל.‏
