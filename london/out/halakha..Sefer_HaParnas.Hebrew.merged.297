<b>ובכל </b>דבר פודין הן של כסף או שוה כסף לבד מקרקעות ושטרות ועברים וזהו סדר פדיון הבן יש נוהגים להשים הנער הילד הזכר בחיקו של כהן מתחילה קודם הברכה. ויש שאין נוהגין כן אלא כל מקום שהילד שם אבי הבן אמר לכהן בני פלוני הבכור אשר ילדה לי אשתי הרי הוא שלך כי בני בכורי הוא ולאחר מכן אומר אבי הבן בקול רם בא"י אמ"ה אקבו"צ על פדיון הבן וחוזר ומברך ברוך אתה ה' אמ"ה שהחיינו וקימנו והגיענו לזמן הזה ואח"כ נוטל אבי הבן הכסף או שוה ה' סלעים כסף לכל הפחות ונותן ליד הכהן ההוא וא"ל הא לך בזה שוה ה' סלעים כסף הללו בפדיון בני פלוני הבכור אשר נתתי לך והכהן לוקח הכסף והרשות בידו להחזיר כרצונו באין אונס כי הוא שלו: 
