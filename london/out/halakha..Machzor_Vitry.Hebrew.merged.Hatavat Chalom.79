<big><strong>עט.</strong></big><br><b>ואם</b> יחלום ונפשו באיבה עליו יתענה למחר. דא' רבה בר מחסיא אמר רב חמא בר גוריא אמ' רב יפה תענית לחלום כאש לנעורת אמר רב חסדא ובו ביום. ר' יוסף אמר ואפילו בשבת. ומכל מה שחלם לא יספר לשום אדם שאם  יפתרנו להרע לו ואמרי' בברכות פ' הרואה כל החלומות הולכין אחר הפה. תנא אחר הפותר ראשון. ואם לא יספרנו כאשר בא כן ילך: דאמרינן כל חילמא דלא מתפרשא כאיגרתא דלא מתקרייא ואת אשר חפץ יבטלנו כדרב חמא: אמ' רב חמא בר אמי א"ר פדת א"ר יוחנן הרואה חלום ונפשו עגומה עליו יטיבנו בפני שלשה. ואומ' להם חילמא טבא חזאי ג' פעמים: ועונין ג' פעמים חילמא טבא חזית טבא הוא טבא ליהוי מן שמיא ליגזרו עליה דליהוי טבא ורחמנא לישוייה לטב: כן יאמרו ג' פעמים. ובפעם שלישית יאמרו ג' הפוכות: ג' פדיות ג' שלומות: הפכת מספדי למחול לי פתחת שקי ותאזרני שמחה: אז תשמח בתולה במחול בחורים וזקנים יחדיו והפכתי אבלם לששון וניחמתים ושמחתים מיגונם. ולא אבה י"י אלהיך לשמוע אל בלעם ויהפוך י"י אלהיך לך את הקללה לברכה כי אהבך י"י אלהיך: פדה בשלום נפשי מקרב לי כי ברבים היו עמדי. ופדויי י"י ישובון ובאו לציון ברינה ושמחת עולם על ראשם ששון ושמחה ישיגו ונסו יגון ואנחה: ויאמרו העם אל שאול היהונתן  ימות אשר את התשועה  הגדולה הזאת בישראל חלילה חי י"י אם יפול משערת ראשו ארצה כי עם  י"י עשה היום הזה ויפדו העם את  יהונתן ולא מת: בורא ניב שפתים שלום שלום לרחוק ולקרוב אמר י"י ורפאתיו ורוח לבשה את עמשי ראש השלישים לך דוד ועמך בן ישי שלום שלום לך ושלום לעזרך כי עזרך אלקיך ויקבלם דוד ויתנם בראשי הגדוד ואמרתם כה לחי ואתה שלום וביתך שלום וכל אשר לך שלום. י"י עוז לעמו יתן י"י יברך את עמו בשלום: כשבא אדם לסעודה נוטל ידיו ומברך על נטילת ידים: ובוצע פיתו בשתי ידיו ומברך המוציא לחם מן הארץ. ויש עשר תיבות בברכה זו כנגד עשר מצות התלויות בתבואה. לא תחרש. זריעת כלאים. לקט. שכחה. פיאה. חלה. תרומה. מעשר ראשון. עני. שיני: וכנגד עשר תיבות שבמקרא זה מצמיח חציר לבהמה ועשב לעבודת האדם להוציא לחם מן הארץ: