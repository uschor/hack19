<big><strong>תפט.</strong></big><br><b>אחר לשושבין הכלה: </b><b>אקרא</b> לאיש נדיב מפואר בהידרון. שומר מצות אל וכל מעשה כשרון. לשושבין נתמנה. לו אקרא בגרון. יבא יתייצב יעמד פני ארון. לקרות בתורה ויביא פה דורון. ינדב לצדקה לאל אדירי רון. למעלה יחשב מנחת עשרון. משנאיו יוכתו משנה שברון. עמוד עמוד עמוד ר' פלוני בר' פלוני לכבוד התורה והכלה חבצלת השרון: קראו בתורה יעמדו בתפילה: השלימו סדריהם יוצאים מבית הכנסת יוצא החתן תחילה ושושבינין אחריו ילווהו. נכנסו בבית חתונתו מושיבין אותם בקתדראות ויהללו להם בחורים וזקינים יחדיו: