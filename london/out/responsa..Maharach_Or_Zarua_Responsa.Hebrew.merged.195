<b>העושה </b>סוכה או לולב לעצמו יברך שהחיינו סוכה מ"ו א' אעפ"י שיכול לעשות מתחלת השנה ובלבד שיעשנה לשם חג, ומעתה העושה ציצית לעצמו או תפילין למה לא יברך שהחיינו וגם בציצית בעינן טויה וצביעה לשמה ומסתמא גם העשיה, ושמא מחמת שאין זמנה קבוע מזמן לזמן אע"פ שלילה לאו זמן ציצית הוא מ"מ לא נראה לחכמים לברך זמן אלא בדבר חדש או מצוה הבאה מזמן לזמן בשנה לכשיגיע זמנה אי אפשר כלל לבטלה אבל ציצית לאכסויה לא חייבה רחמנא. <b>וגם </b>לא ידעתי מנלן שצריך לברך על קיום המצות שהחיינו מן התורה כאשר כתב רב ניסים גאון, וגם לא ידעתי כי היכי דאמר כתובות פ"ו א' מי שאומרין לו עשה סוכה ואינו עושה מכין אותו עד שתצא נפשו למה לא נעשה כן גם בתפילין, ושמא יאמר אין גופו נקי. 