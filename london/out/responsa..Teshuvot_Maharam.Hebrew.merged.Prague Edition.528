תקכח. וששאלת על הדייני' שלא  שם העורר בפסק דין שלהם אבל כתבו בסתם אין כח ביד פלוני להוציא הזיזין ברה"ר מה צורך יש להזכיר רק שנתחייב בעל הזיזין בטענות שכנגדו שזכה וזיכה את הרבים מאי נ"מ מי הוא. ועל מה שלא הזכירו מקום הזיזין אם בצפון אם בדרום אם בעיר זו אם בעיר אחרת דבר זה עומד להתברר בדייני' ובעיד' אם זכורים הם על מה טענו ואע"ג דאמר בפ' י' יוחסין קידושין ע"ח ע"א נאמן הדיין לומר לזה זכיתי ולה חייבתי בד"א בזמן שבע"ד עומדי' לפניו וכו' פי' רבינו אבי"ה דמיירי בדיין מומחא או שאינו מומחא וקבלהו עליהו דכל זמן שבע"ד לפניו נאמן כבי תרי אבל כשנפטרו מלפניו לא מהימן אלא כאחד ואם הם ב' דייני' או ג' מהימני לכל דבר אף כשאין הבע"ד לפניהם.