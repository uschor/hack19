<b>סימן שיא שכז </b> <br>לא תעלה במעלות על המזבח. הזהיר הב"ה בפרשת יתרו לא תעלה במעלות על מזבחי ותניא במכילתא עשה כבש למזבח פי' אחד ולא שנים אין לי אלא עליה ירידה מנין ת"ל אשר לא תגלה ערותך עליו הא לא עליה ולא ירידה גרמה אלא כיסוי גורם ר' ישמעאל אומר אינו צריך והלא כבר נאמר ועשה להם מכנסי בד לכסות בשר ערוה מה ת"ל אשר לא תגלה ערותך עליו שלא יפסיע פסיעה גסה אלא עקב בצד גודל וגודל בצד עקב ולאו דוקא <i data-commentator="Toafot Re'em" data-order="1"></i> שהרי לא אסר אלא פסיעה גסה ותנן נמי יומא כ"ב א' היו רצין ועולין בכבש וכו'. 