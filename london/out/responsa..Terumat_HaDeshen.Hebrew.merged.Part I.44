<b>שאלה מד </b>טלית של משי צריך לצייצו דוקא במינו בציצית של משי או פוטרים בו אף ציצית של צמר: 
<b>תשובה </b>יראה דנהגו לפטור אף בשל צמר ואע"ג דכתב בהגה"ה במיימון דמהר"ם פסק דהא דאמרינן צמר ופשתים פוטרים בין במינו בין שלא במינו היינו דווקא יחדיו ולכך יש לעשות לטלית של משי דווקא ציצית של משי וכן מצאתי בגמ' בהדיא פ"ק דיבמות בשיטת עליה דהכי פסק מהר"ם והאריך שם מ"מ ראיתי שהשיב אחד מהגדולים בתשובה אחת דלא נהיגי עלמא הכי האידנא אלא כהרמב"ם דמתיר בהדיא וכן נראה דהכי הוא מנהג שהרי ראיתי בכל הקהילות שהיו באושטריי"ך שהיה בבתי כנסיות טליתות של שער שתקנום מן הקופה של ציבור ויש מן היחידים שהתנדבו שהיו מיוחדים לאורחים ולא היו מצוייצים במינם כלל רק בצמר וקעיילי ונפקו כמה גדולים ולא אמרו ולא מידי וגם ראיתי חד מרבוותא דהוי ליה טלית של משי מצוייצים בג' ציציות של משי ואחד של צמר וצ"ע אי שפיר דמי בכה"ג דלא הכנף מין כנף הוא וגם לא גדילים תעשה לך מהם אי"ה לגמרי והרוצה לעשות ציצית של משי יזהר שלא יקח החוטים כמו שהם טווים ושיורין מן החנות של נכרים דבעינן טוי ושזור ע"י ישראל לשמה אלא יקח לשון של משי מן החנות וע"י ישראל ויטוה וישזור משום דראיתי לא זהירי בהכי כתבתי להזכיר: 
