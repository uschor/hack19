 
<b>להבדיל </b>במוצאי שבת וי"ט: סד' הבדלה במוצאי שבת יין: בשמים נר הבדלה ואין מברכין על הנר עד שיאותו לאורו <i data-commentator="Haggahot Rabbeinu Peretz on Sefer Mitzvot Katan" data-order="1"></i> ונהגו העולם להסתכל בצפרני': ואין מברכי' על נר של עכו"ם וישראל שהדליק מן העכו"ם ועכו"ם שהדליק מישראל מברכין עליו: ואין מברכין על הנר: רק במוצאי שבת ויו' הכפורי': ובמוצאי יום כפורים בעינן אור ששבת מעבירה: כגון עששית שהיתה דולקת והולכת כל היו' כולו או נר שהודלק לחולה: והנרות המדולקו' מהם: אבל האור היוצא מן האבנים או מן העצים אין מברכין אלא במוצאי שבת הואיל ותחל' ברייתו הוה: ואין מחזירין על האש כדרך שמחזירין על המצו' מיהו אבוקה להבדלה מצוה מן המובחר: ויום טוב שחל להיות במוצאי שבת מבדיל כמו במוצאי שבת: אבל יום טוב שחל להיות במוצאי שבת מוסיף ואומר בין קדושת שבת לקדוש' יום טוב הבדלת ואת יום השביעי מששת ימי המעש' קדשת הבדלת וקדשת את עמך ישראל בקדושתיך וחותם ברוך אתה ה' המבדיל בין קדש לקדש: ומקדש קידוש של יום טוב קודם וסימנך <i data-commentator="Haggahot Rabbeinu Peretz on Sefer Mitzvot Katan" data-order="2"></i> יין קידוש נר הבדלה זמן חוץ משביעי של פסח שאינו אומר זמן: ואמרו חכמים המבדיל בתפיל' צריך שיבדיל על הכוס: ואין מבדילין על השכר אלא אם כן הוא חמר מדינה: ואם אין לו יין <i data-commentator="Haggahot Chadashot on Sefer Mitzvot Katan" data-order="1"></i> סומך על הבדלה שבתפילה: והמבדיל על היין הויין ליה בנים בעלי הוראה שנאמר להבדיל ולהורות: 
<b>נשלמו מצות עשה ולא תעשה דשבת וי"ט דאורייתא ודרבנן ואלו מצות התלויו' באבר מילה: </b>
