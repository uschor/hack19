<b>ותשת ידך לחנף. </b>כלומר אל תשת ידך עם רשע להיות עד חמס. וענין אזהרה זו ביאר הרמב"ם ז"ל לאוין רפ"ו. ובפ"י מהלכות עדות ה"א ע"פ המכילתא פרשת משפטים שהוא אזהרה שלא לקבל עדות בעל עבירה ושלא לעשות דבר ע"פ עדותו. כמו שאמרו שם אל תשת ידך עם רשע אל תשת חמס עד להוציא את החמסנין ואת הגזלנין שהן פסולין לעדות. ואפי' עד כשר היודע בחבירו שהוא רשע ואין הדיינין יודעין זה אסור לו להעיד עמו. אע"פ שהיא עדות אמת מפני שהוא מצטרף עמו. ונמצא זה הכשר השית ידו עם הרשע ובכך נתקבלה עדותו. עיי"ש בדבריו. וכ"כ בסמ"ג לאוין רי"ד ובסמ"ק סי' רל"ו עיי"ש. ועי' בהגהת הר"ף ז"ל שם שכתב וז"ל וקשה איך יכבוש עדותו. ונראה שאינו אסור אלא שלא יאמר הכשר אני והוא ראינו כך. אבל יכול לומר כך ראיתי עכ"ל עיי"ש. ועי' במהרש"א בח"א פרק שבועת העדות שבועות ל' ע"ב. ובש"ך חו"מ סי' ל"ד ס"ק ג'. ובמש"כ עליו בתשובות בית יעקב סי' קל"ד. וכולם לא ראו הגהת הר"ף ז"ל זו. וכ"כ בארחות חיים ח"ב סי' ל"ז עיי"ש. והרא"ם ז"ל בספר יראים השלם סי' קצ"ג ביאר ענין לאו זה בדרך אחר. וז"ל הזהיר היוצר שלא יבטיח אדם לחבירו עד שקר. אפי' אינו מעיד. משעת הבטחה הוי השתה. ועובר על מה שהזהיר היוצר בפרשת ואלה המשפטים אל תשת ידך עם רשע להיות עד חמס עכ"ל עיי"ש. וכן מתבאר מפירש"י ורבינו בחיי בפרשת משפטים עיי"ש. וכן נראה מהמתרגם שתרגם לא תשוי ידך עם חייבא למיהוי לי' סהיד שקר. ובודאי לא יתכן לומר דהוא אזהרה שלא להעיד עדות שקר. דתיפוק לי' מדכתיב לא תענה ברעך עד שקר. אלא ודאי כוונתו לומר דעל ההבטחה לחוד מזהיר הכתוב. אע"פ שלא העיד. וכפי' רש"י והרא"ם ורבינו בחיי ז"ל. ונראה ברור שנמשכו בזה אחר המתרגם. אבל מהמכילתא שם ומסוגיא דגמרא בפרק מרובה ע"ב ע"ב. ובפרק זה בורר סנהדרין כ"ה ע"א. וכ"ז ע"א לא משמע הכי. וכן הוא במכילתא דרשב"י פרשת משפטים עיי"ש. והרשב"ם ז"ל בפי' עה"ת בפרשת משפטים שם פי' ענין אזהרה זו בדרך אחר. וז"ל אפי' יש שני עדי שקר אל תצטרף עמהם להגיד כמותם. ואע"פ שיוגמר על פיהם כי אין מי שיכחישם עכ"ל עיי"ש. ונראה מדבריו אלו דלא ס"ל כדעת הרמב"ן ז"ל וסייעתו שהבאתי לעיל לאוין ל"ד דלאו דלא תענה עד שוא מזהיר אפי' על עדות שקר שאין בה שום הפסד כלל להנטען. דלפ"ז תיפוק לי' מלא תענה. דאע"פ שאין שום הפסד בעדותו להנטען. דבלא"ה יגמר הדין ע"פ העדים האחרים. מ"מ כבר הוזהר עלה בלאו דלא תענה. אלא ודאי לא שמיעא לי' להרשב"ם ולא ס"ל הכי. ולכאורה יש ראי' לפירושו מדתנן בסופ"ק דמכות ה' ע"ב רע"א לא בא השלישי להקל אלא להחמיר עליו ולעשות דינו כיוצא באלו. וא"כ ענש הכתוב לנטפל לעוברי עבירה כעוברי עבירה וכו' עיי"ש. ולכאורה כיון דצריך קרא לרבויי עונש לשלישי הנטפל להשנים. ואי לאו קרא הי' ראוי לומר שאינו בכלל העונש. משום דבלאו איהו נמי הוה נגמר הדין. א"כ ראוי לומר דגם בכלל האזהרה ליתא עד שיחזירנו הכתוב לכללו בפירוש. והשתא א"כ קשה נהי דאיתרבי לעונש אכתי אזהרה לנטפל מנ"ל. והא קיי"ל דלא ענש הכתוב אא"כ הזהיר. אבל לפי' הרשב"ם ז"ל ניחא שפיר. דודאי איכא אזהרה גם לנטפל מקרא דאל תשת ידך עם רשע. שבא להזהיר על השלישי הנטפל לעוברי העבירה. ומיהו גם לדעת הרמב"ן ז"ל וסייעתו ניחא. דהרי יש לנו בלא"ה אזהרה לנטפל מקרא דלא תענה ברעך עד שוא. ולפ"ז לפמשכ"ל דמהמכילתא וסוגיא דגמרא מוכרח כדעת הרמב"ם וסייעתו ז"ל בפי' אזהרה דאל תשת ידך עם רשע וגו'. יש מהך מתניתין ראי' לדעת הרמב"ן וסייעתו ז"ל וכמבואר. ואין להאריך בזה: 
