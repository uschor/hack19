<b>תנן </b>פרק קמא דחלה חמשת דברים חייבין בחלה החטין והשעורין והכוסמין שבולת שועל ושיפון הרי אלו חייבין בחלה ומצטרפין זה עם זה. פר"י זצ"ל דזהו המשנה מיירי בבלול וכן איתא בירושלמי ומשנה דלקמן פ' שתי נשים דתנן התם שתי נשים שעשו שני קבין ונגעו זה בזה אפילו הן ממין אחד פטורין ובזמן שהן של אשה אחת מין במינו חייב, ושלא במינו פטור, איזהו מין במינו החיטין אינן מצטרפות עם הכל אלא עם הכוסמין, והשעורין מצטרפות עם הכל חוץ מן החיטין. פירוש בנשוך אז כוסמין ושעורין ושיבולת שועל ושיפון מצטרפי אהדדי, וחטין וכוסמין מצטרפי אהדדי, ואמר בירושלמי אמר ר' יוחנן סתם אשה אחת אינה מקפדת שתים מקפידות הן אשה אחת שהיא מקפדת עשו אותה כשתי נשים. ואיני מבין וכי אין הנשים מקפידות מללוש שעורין ושיפון יחד ולא יחשב זה נקי וקיבר דאמר בירושלמי נקי וקיבר מקפדת הוא וצ"ע. 