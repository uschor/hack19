קלב. ועל העשיר שקרא לבן גדולים וחשובי' בחור חשוב ממזר בן ממזרים דינא דגמרא ידוע הקורא את חבירו ממזר סופג את הארבעים קדושין כ"ח ע"א והכל לפי מה שהוא אדם אם הוא רגיל בכך ראוי הוא לקונסו ביותר אף לפי כבוד הגדולים שבקש לפגום בקבר ופגע ונגע ביקר חקר כבודם והמחרף יחוש לעצמו ויסגף עצמו בתעניות ובמלקיות וגם ממון  ויתכפר לו אולי יש תקוה כי יש עון גדול  רב לשלוח ידו בקדושים אשר בארץ כדאשכחנא חגיגה כ"ב ע"ב שרבי יהושע לא אמר אלא בושני מדבריכם ב"ש ור"ש שלא אמר אלא כל ימיו של ר"ע הי' מטמא ומשמת חזר זה איני יודע נזיר נ"ב ע"ב ואמרי' שם בחגיגה ובנזיר כל ימיהם הושחרו פניהם מחמת התעניות כ"ש זה האיש אי לדידי ציית יקבל תשובה בתעניות ובמלקיות ובממון וטוב לו.