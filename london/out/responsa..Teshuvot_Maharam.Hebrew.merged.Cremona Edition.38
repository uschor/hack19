<b>גבור </b>מזויין. בר אבהו ובר אוריין. שואל ומשיב כעניין. דין אמת דיין כבן דמוריין. אלופי ומיודעי הר' מנחם הלוי. בקצרה אשיבך ולרעך הנראה בעיני. אשר שאלת על ראובן התובע את שמעון ואמר שאמו הפקידה ביד שמעון פקדון וכשמסרתו לידו אמרה לו לתתו לראובן בנה לאחר מותה. ושמעון משיב לו כך אמרה לי אם אצטרך ממנו תניהו לי אם היא תמות שיתנהו לראובן בנה א"כ איפוא נראה כדברי שמעון. ונראה שלא זכה ראובן במתנה שהרי כיון שהיתה בריאה באותה שעה ולא עשתה קניין על מתנתה לא זכה ראובן במתנה שמתנת בריא בעי קניין ואע"ג דאמרי' בפרק יש נוחלין בבא בתרא דף קלה איזהו היא מתנת בריא שהוא כמתנת שכיב מרע כל שכתוב בה מהיום ולאחר מיתה ומפ' ר"ת שכתוב בה מהיום אם לא אחזור עד לאחר מיתה ומשמע דלאחר מיתה מיהו קני אפילו בלא קניין שאני התם שכתב מהיום לת"ק ולר' יוסי בלא מהיום לפי שזמנו של שטר מוכיח עליו אבל בנדון זה שלא אמר מהיום וליכא שטר וקניין שיוכיח על המתנה לומר דמחיים אלא לא קני דאין מתנה לאחר מיתה בבריא וליכא למימ' דקני משום מצוה לקיים דברי המת שהרי לא הושלש לבן דומיא דהמשליש מעות לבתו. והאומר תנו לבני שקל וכו' ס"פ מציאת האשה כתובות דף סט ופר"ת דלא אמר מצוה לקיים דברי המת אלא היכא דהושלש לכך והכא הרי לא השלישתו לכך. אלא העיקר מה שהפקידה בידו לצורך עצמה שאם תצטרך שיתן לה וא"כ ראובן לא זכה במתנה אלא יירשו אחיו עמו מיהו אם ראובן טוען טענת בריא שאמו השלישתו לכך שלא אמרה לו יותר בשעת מסירת הפקדון אלא תן זה לבני ראובן לאחר מיתה ישבע שמעון שהוא כדבריו. אבל אם ראובן טוען טענת שמא כגון שלא היה שם בשעת מסירת הפקדון ולא ראה ולא ידע היאך אמרה אז שמעון לא ישבע דאין נשבעין בטענת שמא אלא אותן השנויין בפרק כל הנשבעין שבועות דף מה השותפין והאפטרופסין וכיוצא בהן ומה שכתבתם זכין לאדם שלא בפניו ושמעון זכה לו בקבלתו אינו כן דכל כהאי גוונא לא מבעיא היכא דאמר תן לבני לאחר מותי דלא קנה אלא אפי' אמר זכי לבני לאחר מותי לא קנה דאין מתנה לאחר מיתה דההיא שעתא לא מצי מקניא וכ"ש בנדון זה שאמרה תן לבני לאחר מותו דאפילו אמר תן לו מיד בחיי לא קני שהרי פר"ת דלא אמרינן תן כזכי במתנה אלא בחוב והביא ראייה מפ"ק דגיטין בתוספות דף יא ואין לי להאריך: 