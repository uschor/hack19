<big><strong>תף.</strong></big><br><b>ארוסת</b> אמונתו באהבת מישרים. בזבד טוב ונאה זבדה בכושרים: גבולי עולמו. וימים ונהרים. דלות דוק ונטיוניו עבורה נוצרים: המון צוען שלח. אמונים סרסורים. ולא אבו לשלחה. וסוגרה בסגרירים. זמן זומן ירד. פדותה מעוברים. חמת ועמו שפך גבול רודים ממרים: טכוסה הוציאה בפז וזהב יקרים. ירויות מרכבות צר במים כבירים: כנסה כבוד חופה בתחתית ההרים. להאזין אמרי פיו לשומרם לדור דורים: מנת חלקה וכוסה נרדים וכפרים. נשיקותיו בפיהו נשקה בהוד הדרים: סגולת ראש מלכים. ותפארת בחורים. עלי בנות עילה ידיד אלוף נעורים: פקדה בנות היכל הביאה בחדרים. צרור מר וקנמון היותם מקטרים: קטרת וצפית ונר ושלחן ומנורים. רשומים ובלומים ערוכים ושמורים: שלובים הכרובים כאיש בליוות מעורים. תנאי חיבה עצובה במסגירים: דרישת יום שביעי ותפקידיו סדורים. וחוק זכרו צוה. להורות לנעצרים: דרכיו ותחומיו במחקרי מסתרים. במוצא וכמובא עדתו מבוארים: רשויות ארבעתם במשאותם זהירים. באבות מלאכותם ותולדותם חקורים. יחלפו שלמותם בכלים מפוארים. יקדשו קידושו עלי כוס מזכירים: שמרו והורישו. למקשיבים חבירים. יקר שם מלכותו יכובד באורים: חמודים משמנים אבוסים ברבורים. זבודים דגי הים בני יונה ותורים: קציעה ויין רקח ותירוש ויצהרים. להכין ביום ששי לעונג מבחרים: בתפקיד שבתו יביאם מרום הרים. מרומם אשר שבת בתכלית כל יצורים: אל אדון: