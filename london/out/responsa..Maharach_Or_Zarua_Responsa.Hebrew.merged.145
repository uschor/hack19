<b>על </b>אשר כתב האיך כוסמין שבולת שועל חטין ושעורין ושיפון מצטרפין לחלה, והלא אשה אחת מקפדת עשאוה כשתי נשים ואין מצטרפין להפריש מזה על זה. ואני אומר דא ודא אחת היא ומצטרפין בבלול ואין מצטרפין בנשוך. ושותא דמר לא ידענא ואנא תיובתא מותיבנא עכ"ל. וגם בזה לא השגיח לאשר כתבתי כי ר' שמשון כתב במשניות פ"ד דחלה מ"א שתי נשים שעשו ב' קבין ונגעו זה בזה אפילו הם ממין אחד פטורין ואין מועיל לא נשיכה ולא צירוף סל, ור"י כתב וכן כתב אבא מארי זצ"ל משמו דחטין וכוסמין מצטרפין בנשוך ושעורין ושיבולת שועל ושיפון מצטרפין בנשוך, אבל בבלול כל ה' מינין מצטרפין יחד, וכל זה שאלתי כיון דאשה אחת מקפדת עשאוה כשתי נשים ואין מועיל לה נשיכה ולא צירוף סל א"כ שעורין ושיפין איך מצטרפין בנשוך והלא כפי הנראה כל הנשים מקפידין שלא לערב קמח שעורין בקמח שיפון ללוש יחד. 