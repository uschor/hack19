<b>מעשה </b>שכיב מרע שהיו לו שתי נשים. ובנים מראשונה והיה דואג מכתובת אשתו מה לעשות לבניו מן הראשונה שהיה סבור שהכל מקרקעי ומטלטלי נשתעבדו לכתובת אשתו. וצוה רש"י לשכיב מרע להתפיס לבניו כך וכך ממטלטלי וליתן להם במתנה ומקרקעי לאשתו שאפי' יתן להם קרקעי לא יזכו ותטרוף מהם. מכלל שאם לא התפיסם שזכו בהם מחיים לא היתה מתנתו מתנה: ומה שכתבת לפי תקנת הגאונים אי אשה גובה ממלוה כתובתה או לאו משום דהוי לה ראוי כדאמר ביש נוחלין דף קכה לעניין בכור ובעל. אדרבה מדכייל רב פפא בפסק שלו שם אין הבעל נוטל בראוי כבמוחזק. ואין הבכור נוטל בראוי כבמוחזק ולענין מלוה שביק לבעל ופסק אין הבכור נוטל פי שנים במלוה מכלל דבעל נוטל במלוה דבעל יורש הוי ולוקח הוי דטבא ליה עבדו ליה. ובפרק יש בכור בכורות דף נא נב לנחלה לשבח וראוי כייל בכור ואשה ובנים ויבם ולא כייל בעל בהדייהו. ובסיפא בחזרת יובל נקט יורש את אשתו. מכלל דאיכא מידי דחשוב ראוי לגבי הנהו ולא לגבי בעל כגון מלוה ומעתה דומה לנדון שלפנינו מההיא דהכותב דף פד מי שמת והניח אשה וכו' והיה מלוה ופקדון ביד אחרים דגביא ממלוה הואיל וקדם שעבודה להלואתו. ואותה מלוה היו משועבדים לה מתקנת הגאונים בעודה בעין. וכי מפני שהלוום אח"כ משוו ליה ראוי. והתם נמי הוו משועבדים לה לענין תפיסה כדפ"רח. ומה שהבאת ראיה משם דמטלטלי משעבדי מדלא פריך תלמודא בגמרא שמע מינה מטלטלין משתעבדין כדפריך בעלמא. אדרבה מוכח מהתם דלא משתעבדי מהאי דקאמר ינתנו ליורשין מה ירויחו בזה הלא תוציא מידם אלא ש"מ כדפירש רש"י. וכן פירש ר"ח. דשאני מטלטלין דלא אתו ליד יורשין והרי היא כתפוש' בהן ומשתעבדי לה מדר' בתן. ומה שכתבת דילמא שאני בכור ובעל דלא זכו מחיים. אבל אשה כי היכי דמשעבד לדידיה משעבד לה מדר' נתן. אדרבה בעל זכה מחיים כדאמר סוף פרק השולח גיטין דף מח דנחית לפירא נחית לגופה. ועוד דשוייה בלוקח. ומה שכתבתם דאפילו אם קדמו יתומי' ומכרו מטלטלין לאחר מיתה דלא תטרוף ודימיתם לפרנסה דפ' מציאות האשה דף סח לא דמי דפרנסה לאו בעלת חוב דאב היא כדמסיק וכתובת בעלת חוב דאב היא ולא דמו: 