תקצ. מעשה באחד שתבע מחבירו מאתים זקוקים והלה השיב איני חייב אלא ק' מנה כי הלויתני ק' ברבית קצוצה והשיב השני חלילה אך שאלתני להלותך מאה זקוקי' שהיית רוצה להלותם במאתים ריוח לשנה לטובתי והמותר יהא שלך והלה משיב המעשה היה כאשר טענתי ואם הרוחתי הרוחתי לעצמי ושלח הרב ר' חזקי' הדין לפני רבי' יחיאל מפרי"ש והשיב  נאמן במה שטען שהלוה לו בהיתר דקיי"ל גיטין ל"ז ע"ב נאמן אדם לומר פרוזבול היה לי ואבד ופי' ר"ת אף בלא שבועה מטעם דלא שביק התירא ואכל איסורא וכן פסק רבינו שמואל ב"ר ברוך וכן פסק רבינו מאיר ז"ל.