ק"ו וששאלתם ויאמר ה׳ אל משה אספה לי שבעים איש למה שבעים כנגד שבעים אומות שאם יתיעצו על ישראל להרע אותם תפילת שבעים זקנים מפר עצתן ד״א ע׳ איש כנגד שבעים ימים טובים שנתן להם הב"ה לישראל ואלו הם ז' ימי הפסח ועצרית ור"ה ויום כפורים שמונת ימי החג ונ"ב שבתות שיש בשנה הרי שבעים ד"א למה שבעים כנגד שבעים יוצאי ירך יעקב שנא׳ בשבעים נפש ואלו השבעים פרים שהיו מקריבים בימי החג כנגד שבעים אומות כדי שיהיו יושבין בשילוה אמר ר׳ יוחנן אוי להם לאומות שאבדו ואין יודעים במה אבדו בזמן שבית המקדש קיים המזבח מכפר עליהם עכשיו מי מכפר עליהם וכשהמקדש קיים כל משמרה ומשמרה אינה פחותה מי"ב אלף כהנים שהיו עובדים עבודה ובזמן שכל משמרות שויין כאחד משמר שזמנו קבוע היה מקריב תמיד של שחר ותמיד של בין הערבים והוא מקריב נדרים ונדבות: