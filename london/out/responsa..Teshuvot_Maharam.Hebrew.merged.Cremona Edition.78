זה לשון רבינו תם: <b>צץ </b>המטה פרח והיה לתנין ונהפך לנחש. ונשך בלי לחש את האיש. כזבובי מות הבאיש. שמן רוקח ולפקח על עסקי דבי' החזקנו ידים רפות כתועפות ראם. להרים ראש. נרמס ברגלים. עד אגלים ומעת יללותה למחותה מעל פניו למען לא תגדל תפארת בעלי ממארת. המוציאים רע בינינו. ועלינו לירות במו אופל. דרוך לשונם במרמה ובצנעא כ"ש בפרהסיא. והיום הזה עמדו בני פריצי עמינו מהם התנשאו להעמיד חזון בפיהם ולהשמיד בלבבם. ומהם מרגילים לדבר עבירה מלשני סתר וגלוי ע"י גוים ושרים והדמעות. ושניהם לדבר עבירה נתכוונו. לכן נועצנו לביחד זקני טרוו"ייש וחכמיה ואשר בגבוליה סביב כל יושבי צרפת יש אשר כבר הסכימו ויש אשר לא שמענו דבריהם כי היה הדבר נחוץ. וסמכנו על אשר ידענום גדולים נשמעים לקטנים והדין דין אמת ואילו לא נכתב ראוי היה ליכתב ונמנינו וגזרנו ונידינו והחרמנו על כל איש ואשה קרובים ורחוקים אשר יביא את חבירו בדיני גוים עע"ז או יכופנו ע"י גוים עע"ז הן שר הן הדיוט הן מושל הן סרדיוט אם לא מדעת שניהם. ובפני עדים כשירים. ואם יתגלגל הדבר וישמע למלכות או גוים ועל ידי כן יכופו את חבירי גזרני ונידינו והחרמנו על אותו האיש שיפצה את חבירו וישקיט לו מן הגוים המסייעי' אותו שלא יהא ניזוק ומאויים ומאבד ממונו ושלא יהא ירא מהם ויפייסנו ויפצנו כמה שיאמרו שבעה טובי העיר ואם אינם בעירו בעיר הסמוכה לו שישנה בה וגזרנו ונידינו והחרמנו שלא ואיים על שבעה טובי העיר ע"י גוים. יען וביען בעלי לשון הדע ומסירות עושים במחשך מעשיהם גזרנו נידוי אף ע"י גלגול אם לא על פי שבעה טובי העיר. וגזרנו ונידינו והחרמנו לשאול להם לאלתר ביום ראשון שיוכל לשאל לאלתר להשיב הפסידו ככל אשר יאמר אליו ועוד גזרנו והחרמנו שלא יהא אדם רשאי ליטול שררה על חבירו ע"י שר ושופט ומלך כדי לענוש ולקנוס ולכוף לא בדברי הבאי ולא בדברי שמים. כי יש עושים עצמם פירושים ואפילו צנועים אינם. והעובר על שלשה גזירותינו אילו. יהא באלה ובנידוי ובשמתא ומותרם בשם מיתה ובשממה יהיה ויהיו כל ישראל מובדלי' חתומים ואינם חתומים ותלמידיהם ותלמידי תלמידהם וחביריהם גדולים וקטנים. והעובר על גזירותינו פתו פת כותי ויינו יין נסך ספריו ספרי קוסמים. והמדבר עמו יהיה כמותו. והיה חרם כמוהו. ואשר ישים אל לבו וחרד אל דברי יוצרינו ואל דברינו יראה דברים טובים ונכוחים וגזירת קדמונים על מלשינים ומסורות ומסתירי לשון הרע ואם יחטא איש לאיש ופללו אלהים אך אצבע גוי עע"ז לא יגע ולא יעבור בתוכם ויתנהגו בעצמם בקדושה ובטהרה להתקדש ולהיות מובדלים מעוזי הארץ ואיש על מקומו יבא בשלום. ואם מדאגת המלך ידבר איש עמו לפי שעה לא יחול עליו נידוי ובלבד שלא יערים ושלא ירבה עמו שיחה. כמו ששנינו גבי מעוברות ומיניקות בשאר תעניות לא היו מתענות ולא שיהו נוהגות עצמן במשתה ובתפנוקים אלא אוכלו ושותות כדי קיום הולד. ועל הסרבן לבא לב"ד ויש עדים כשירים בדבר אם יוציא אותה תביעה ע"י גוים לא יחל עליו נידויינו. ואנחנו החתומים מבקשים כל קרובים למלכות לרדות ע"י גוים כל העוברים על אחת מגזירתינו לקיים עליה' ולשמר מאד ולעשות. וזה מעשה הצדקה שלום: יעקב ב"הר מאיר: שמואל ב"הר מאיר 