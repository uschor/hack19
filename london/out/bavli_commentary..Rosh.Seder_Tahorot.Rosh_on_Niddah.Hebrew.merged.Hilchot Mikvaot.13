מקואות פ"ה מ"ד כל הימים כמקוה שנאמר ולמקוה המים קרא ימים דברי רבי מאיר. ורבי יהודה אומר הים הגדול כמקוה לא נאמר ימים אלא שיש בו מיני ימים הרבה רבי יוסי אומר כל הימים מטהרין בזוחלין ופסולין לזבים ולמצורעים ולקדש בהן מי חטאת. והלכה כר' יוסי.   גל שנתלש ובו ארבעים סאה ונפל על האדם ועל הכלים טהורים כל מקוה שיש בו ארבעים סאה טובלין ומטבילין. הך סתמא כרבי יוסי דגל שנתלש משמע אף מן הים  אלמא מטהרין בזוחלין: 