<b>מתני' </b>משנכנס אב ממעטין בשמחה. וכבר נהגו העם שלא לאכול בשר ושלא לשתות יין ושלא לרחוץ משנכנס ר"ח אב ויש לנו סמך למנהג דאמרינו פ"ק דמכילתין בירושלמי א"ר זעירא נשיא דגהיגי דלא למישתי חמר מן דאב עליל מנהג שבו פסק שתיה ומה טעם כי השתות יהרסון. הרי לך ראיה שהיו נוהגין שלא לשתות יין מר"ח אב וה"ה שהיו נמנעין מלאכול בשר כי אין שמחה אלא בבשר וכן מלרחוץ. מיהו רב נסים גאון לא גריס חמר אלא גריס דלא למישתי עמרא ופירושו לשון או בשתי או בערב אבל בשתיית יין לא איירי כלל. אעפ"כ נהגו אבותינו שלא לאכול בשר ושלא לשתות יין ושלא לרחוץ ואין אנו רשאין לשנות ממנהג אבותינו כדאמר התם בירושלמי א"ר חנינא כל הדברים מנהג אעין דשיטין הויין במגדל  אתון ושאלון לר' חנינא חבריהון דרבנן מהו למיעבד בהו עבידתא אמר לון מכיון שנהגו אבותיכם איסור אל תשנו ממנהג אבותיכם. הלכך הכא נמי הואיל ונהגו אבותינו שלא לאכול בשר ושלא לשתות יין ושלא לרחוץ משנכנס אב אין אנו רשאין לשנות משום שנאמר ואל תטוש תורת אמך וה"נ אמרי' בפ' מקום שנהגו נבי בני בישן דנהוג דלא הוו אזלי מצור לצידן במעלי שבתא: מתני' שבת שחל ת"ב להיות בתוכה אסורין לספר ולכבס. אר"נ ל"ש אלא לכבס וללבוש אבל לכבס ולהניח עד אחר ת"ב מותר ורב ששת אמר אפי' לכבס ולהניח אסור והלכתא כרב ששת שלח רב יצחק בר יעקב בר גיורי משמיה דר' יוחנן אע"פ שאמרו כלי פשתן אין בהם משום גיהוץ אסור ללובשן בשבת שחל ת"ב להיות בתוכה: מתני' ובחמישי מותרין מפני כבוד השבת פי' מותרין לכבס וללבוש בשבת אבל לספר בחמישי אסור כדאמר בירושלמי ובחמשי מותרין מפני כבוד השבת ר' הונא בשם רב המנונא אמר לתספורת חייש בה פי' שאסור לספר: איתמר שבת שחל ת"ב להיות בתוכה אסור לכבס אמר רב לפניו אסור לאחריו מותר ושמואל אמר אפי' לאחריו נמי אסור וקיי"ל כרב: תניא ת"ב שחל להיות בשבת וכן עת"ב שחל להיות בשבת אוכל ושותה כל צרכו ומעלה על שלחנו אפי' כסעודת שלמה המלך בשעתו ואסור לספר ולכבס מר"ח אב ועד התענית דברי ר"מ ר' יהודה אומר אפי' כל החודש כולו אסור רשב"ג אומר אינו אסור אלא אותה שבת בלבד אמר רב' הלכה כר"מ והלכה כרשב"ג ותרוייהו לקולא וצריכא דאי אשמעינן בסעודה דמפסיק בה ה"א אפי' מצפרא  קמ"ל הלכה כרשב"ג ואי אשמעינן הלכה כרשב"ג ה"א אפי' לאחריו קמ"ל הלכה כר"מ: 