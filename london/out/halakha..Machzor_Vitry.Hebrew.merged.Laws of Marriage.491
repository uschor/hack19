<big><strong>תצא.</strong></big><br><b>שיר</b> וברכה. אערכה. בתורה וכהלכה. רם ונישא במלוכה. את שפל ואת דכא. מראה חתנים כשושנים. וכגנים מכוונים. וכנגדם שושבינים. כמו פרדס רימונים: מי יפעל. זה פועל. בלתי שוכן מעל. מרחם גוזי מעל. עזר זה לזה תעל: אשה גדולה שאלה. לר' יוסי בשאילה. ששת ימים עולם כילה. מה פעל רב עלילה: לה ענה: שמעי נא. פועל דר במעונה. בת פלוני היות למנה. לפלוני היות נכונה: הדא מילה. אנא יכולה. לעשות בשעה קלה. אלף עבדים כיללה. וזיווגתם בלילה: חיבל זה ראש לזה. וזו קיטעה רגל זה. וזאת צועקת על זה. אי איפשי היות לזה: זימנא מטרונא. לר' יוסי שיננא. זוגות זיווגתי הנה ונתפרדו בזעונה: בחנתי בדבריכם. אמונה מצאתי בכם. אמת אתם ותורתכם. ברוך אשר בחר בכם: חי לעד. שוכן עד. זוג נועד. ברך עדי עד. לקרב לנו מסעד מתושבי גלעד: קול ששון וקול שמחה קול חתן וקול כלה. ובטלו תורתכם בעלי אסופה בהכנסת כלה לחופה: צאינה וראינה בנות עירו. בעטרה שעטרה לו אבירו. חבירים יפוחו בנועם ארשם. שמחת עולם על ראשם: קוממיות ילכו על אופניהם. הוא ישלח מלאכו לפניהם. בשמחת חתן וכלה נעלה. ויאמר לנו עם ה' אלה: