בסוף הדא מסכתא.הנהו תרי  שטרי דאתו לקמיה דרב יוסף  חד הוה כתוב ביה בחמשה בניסן וחד הוה כתוב ביה בניסן סתמא אוקמי' רב יוסף לההוא גברא דחמשה בניסן בנכסי אמר ליה אידך ואנא אפסיד א"ל את ידך על התחתונה אימור בר עשרין  ותשעה בניסן את אמר ליה וניכתוב לי מר   טירפא מאייר ואילך   מצי אמר לך את בר חד בניסן את והנחתי לך מקום לגבות ממנו מאי תקנתיה ליכתבו הרשאה זה לזה:<b>מתני'</b>   מי שהיה נשוי שתי נשים ומכר את שדהו וכתבה ראשונה ללוקח דין ודברים אין לי עמך השניה מוציאה מיד הלוקח והראשונה מיד השניה והלוקח מיד הראשונה וחוזרות חלילה עד שיעשו  פשרה ביניהם וכן בעל חוב וכן אשה בעלת חוב:<b>גמ'</b>  כתבה ליה הכי מא הוי והתניא האומר לחבידו דין ודברים אין לי על שדה זו ואין לי עסק בה וידי מסולקת הימנה לא אמר כלום הכא במאי עסקינן כשקנו מידה וכי קנו מידה מאי הוי תימא נחת רוח עשיתי  לבעלי מי לא תנן לקח מן האיש וחזר ולקח מן האשה   מקחו בטל אלמא יכולה היא שתאמר נחת רוח 