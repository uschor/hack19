<b>הלכות יין נסך·</b><br>אסור ואוסר כל שהוא יין ביין ומים במים במשהו. יין במים ומים ביין בנותן טעם. נפל על גבי ענבים ידיחם במים אם היו מבוקעות אסורות. נפל על גבי תאנים או על גבי תמרים אם יש בהם בנותן טעם אסורות. ובין יין שנפל לתוך חומץ ובין חומץ שנפל לתוך יין אם יש בהן בנותן טעם אסור זה הכלל מין במינו במשהו ושלא במינו בנותן טעם. אמר רב נחמן הלכה למעשה יין נסך יין ביין אסור חבית בחבית מותר. סתם יינו אפילו יין ביין מותר כולו. תנו רבנן אחד הלוקח ואחד השוכר בית בחצירו של גוי ומלאהו יין ומפתח וחותם ביד ישראל ר׳ אלעזר מתיר בשתייה וחכמין אוסרין אמר ר׳ חייא בריה דרבה בר נחמני אמר ר׳ חסדא אמר רב ואמרי לה אמר זעירי הלכה כר׳ אלעזר. אמר ר׳ אלעזר הכל שולחין ומפקידין ביד גוי ומשתמר חותם בתוך חותם חוץ מן היין שאין משתמר חותם בתוך חותם. ור׳ יוחנן אמר אפילו יין והלכה כר׳ יוחנן. היכי דמי חותם בתוך חותם. אמר רבא אגנא אפום דנא הוי חותם בתוך חותם. דיקולא אפום דנא מיהדק הוי חותם בתוך חותם פיו למעלה לא הוי חותם בתוך חותם אי כייף וצייר וחתים ודאי הוי חותם בתוך חותם. ואמר ר׳ אלעזר חבית מלא יין אסור לתקנו הגוי מפני הסחיטה בפנים אם פתח הגוי הנקב של חבית וסגר הרי נכנס הסחט בפנים והוא אסור. ואם לא סגר הגוי הנקב אלא הניחו ורץ לעצמו עד נקב אחר כשר. וכל כלי חרש וכל כלי עץ בשני חותמות מותר הוא ביד גוי. ואם הבית לישראל וחבית של יין שם ואפילו המפתח ביד גוי מותר וכשר. ואם הבית לגוי אסור לשתות ממנו אלא אם כן המפתח ביד ישראל מותר והיין כשר. ארבעה דברים בחותם אחד עם הגוי אסור בשני חותמות מותר ואילו הן חלב ובשר יין תכלת. ארבעה דברים בחותם אחד עם הגוי מותר. ואילו הן חתיכות של דג מורייס פת וגבינה. אמר ר׳ פפא ישראל נקיט דנא וגוי נקיט כובא וקא מוריק חמרא שרי דאתי מכח ישראל. ואי צריך לצדודי חמרא אסור גוי נקיט דנא וישראל נקיט כובא וקא מוריק חמרא אסור. אמר ר׳ יוחנן יין שמזגו גוי אסור וכן הלכתא.