<b>סימן קו </b>לחם שלם ובו דבוק פרוסה איך לעשות לברכת המוציא אם טוב יותר להניח בו מחובר שיהא הפת גדול או טוב לפרוס הפרוסה מן השלם כדי שיהא הככר שלם לברכת המוציא. לא בארת יפה דעתך אם הוא בענין זה כשני גלוסקאות הדבוקין יחד שנאפות ונדבקו בתנור כך ונחתך מן האחת והשנייה נשארה שלימה כה"ג ודאי טוב יותר להפריד החתיכה מן השלימה כדי שתהא נראה שלימה ממה שיניחנה דבוק בה כדי שתהא נראה גדולה דקי"ל שלימה קטנה עדיפא לענין ברכה מפתיתין גדולים: 
