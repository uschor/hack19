ו. מעשה באחד שהתנה עם חבירו לעשות כך וכך ופתח לפניו חמשה חומשי תורה ונשבע ואמר כך יעזור לי דיאו"ן והתורה הזאת שאקיים אלו התנאים ושאלו לרבי' יצחק ב"ר אברהם ז"ל והשיב כך נראה בעיני דנשבע בס"ת אין כאן כיון דנחתא אארעא ולא נקיט לה בידיה ולכולהו לישני בפרק ב' דנדרים י"ד ע"ב הנודר בתורה לא אמר כלום דדעתי' אגוילי וכ"ש להך לישנא דמוקי רישא התם דאפי' נקיט בידי' בעי שיאמר במה שכתוב בה. אע"פ שבתחלת דבריו אמר אדם זה כך יעזור לי דיאון השם מ"מ מה שהוסיף אח"כ והתורה הזאת לאו אאזכרות דידה משתבע אלא אגוילי ושבועה בשם יש כאן אבל שבועה בס"ת אין כאן. אע"פ שלא הזכיר את השם אלא בכינוי ולא בלשון הקדש שבועה בכל לשון שבועה היא נ"ל כיון שאמר בלשון לעז כדאמרי' דאפי' מארי כולא שבועה היא שאע"פ שאינו שם כלל בשום לשון כדאי' בפ' ארבעה נדרים נדרים כ"ב ע"ב וכדרב כהנא דאמר מארי כולא לא טעימנא ליה וה"ט דלכל הפחות לא גרע מיד אפי' שבותא שבוקא מועיל כ"ש שבועה שמועיל מטעם יד וה"ה מארי כולא ה"ה בלשון לעז דיאון כיון דשבועה ונדר מועילי' בלשון לע"ז דידהו מועיל גם עתה דהא אפי' פרשת סוטה דשבועתה בכל לשון נאמרה חוץ מן השם שצ"ל בלשון הקדש ע"כ דהא בעי' שם המיוחד לכ"ע כדמוכח ס"פ שבועת העדות שבועות ל"ו ע"א וא"א להזכירו אלא בלה"ק וכ"ש נדר ושאר שבועות שמועילי' בלשון לעז. וחסרון השם שאינו מזכיר בשבועתו אינו מגרע שבועתו בכך דמ"מ שבועה היא מטעם י"ד וכ"ש אם מזכיר השם בלשון לעז ואפי' לא הזכיר בתחלת דבריו לשון שבועה מועיל מטעם יד. יצחק בר' אברהם תנב"ע.