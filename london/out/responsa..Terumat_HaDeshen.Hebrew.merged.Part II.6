<b>סימן ו </b>למשיב מלחמה שערה ומרבה המשרה שלום אין קץ אהובי עמיתי מהר"ר מאיר יצ"ו על דבר הגט שהבעל נקרא ברוך בן יעקב הלוי וכנויו של רבי יעקב יעק"ל ויש עוד איש אחר בעיר ושמו ברוך בן יעקב הכהן ושמו של אותו יעקב לא נתכנה יעק"ל ומסתפקא לכו אי צריך לכתוב ברוך בן יעקב המכונה יעק"ל. נ"ל דיעקב ליעק"ל לא כנוי הוא ואינו אלא קצור השם ועדיף מיצחק חקי"ן בנימין בונמ"י שכתב המרדכי וסמ"ק שאין כותבין אותו ואע"ג דכתב אשירי דנוהגין באשכנז לכתוב וכל שום וחניכה מפני חניכת הנכרים שמכנין בהן ישראל קרובין ללשון עברי משמע קצת דסבירא בחניכה הקרובה כהנך דלעיל שרצונו לכלול אותו בנוסח וכל שום וחניכה ומעתה במקום דלא כתבו משמע דצריכה לכתוב בהדיא. י"ל דלעולם לא פליג אהנך חניכות דלעיל כגון יצחק חקי"ן אלא יש לומר דאיירי כגון יחזקאל קהיס"ל פתחיה צחר"יים מרדכי מערה"ל חיים קח"הריים אלו הכנויים קרובים ג"כ ללשון עברי אבל מ"מ אינם ממש קצור לשון כגון יעקב יעקי"ל יצחק חקי"ן דחד מוצא אינון ומזה אין להאריך יותר דאפי' הנכרים רגילין להקרות בשם המובהק יעקב ומכנין עצמן יעק"ל ואין כאן שום טעות כלל אך כמדומה דעיקר ספיקא שלכם משום דיש עוד אחד בעיר ששמו ברוך בן יעקב והיה בדעתכם לכתוב כינוי זה להפריש נראה לי ודאי אי לאו אחד כהן או לוי שפיר קאמריתון אבל כיון דהמגרש לוי והשני כהן יש לנו הפרש די בזה דבכ"ד מקומות נקראים כהנים לויים ולא בגיטין ושטרות ולשון בני אדם. ובהדיא איתא בפ' גט פשוט בשני יוסף בן שמעון כיצד יעשה ישלשו ואם היו משולשים יכתבו סימן אם היו מסומנים יכתבו כהן אלמא יש הפרש די בכהן וה"ה בלוי. וא"ת דמשמעות התנא משמע דסימנין עדיף להפריש מלוי או כהן מדנקט תחילה אלא משום דסימנים דהיינו גוץ וארוך ושחור ועב וכה"ג אפשר הם בכל בני אדם וכהן לא אפשר אלא בזרע אהרן ואפילו את"ל עדיף סימנים מ"מ נוכל לומר היינו בימיהם שלא היו רגילים לכתוב הכהן אם לא להפריש מדקאמר יכתבו ולא קאמר אם האחד כהן יש כאן היכר אבל אנו רגילין לכתוב לעולם כהן וכן הלוי וא"כ אפילו היה כתב המכונה יעק"ל מ"מ צריך לכתוב הלוי ותרתי ל"ל. וכן ראיתי באגרת תשובה שהשיב מה"ר אברהם קלויזנע"ר והוכיח ממתניתין דלעיל דבימי התנאים לא היו רגילין לכתוב הכהן רק להפריש וס"ד נ"ל די הוא בהפרש הלוי וא"צ לכתוב המכונה יעק"ל וכן הסכימו לדעתי מהר"ם ומהר"י ברונא ויותר יודעי דת יצ"ו ושלום. נאם הקטן והצעיר שבישראל. ועוד אומר הגאון. אם המגרש ישראל והשני כהן או לוי א"צ לכתוב שום הפרש אע"פ שמתוך הגט לא ניכר שום הפרש: 
