תשצא. ראובן שהיה לו סחורה ושמה לשמעון בי' זקוקי' לתת לו י' זקוקי' עד לשנה וכל הריוח שיעלה באותה סחורה  שיחלקו בשוה  או יפסיד או יאבד יתן לו שמעון  י' זקוקי' דבר זה אסור מדתניא ב"מ ע' ע"ב אין מקבלין צאן ברזל מפני שהוא רבית ומהו צאן ברזל שקבל עשרים צאן  דינר עד שנה או שנתים ושלש וכל הולדות והצמר והחלב יחלוקו ואם ימות הצאן על המקבל האחריות. ומקבלין רבית מגר תושב כדתניא ב"מ שם מלוין אותו ברבית וכן בגר תושב ומישראל משומד אסור דכתי' חטא ישראל אע"פ שחטא ישראל הוא. ואסור לישראל להתערב לו לגוי בשביל חבירו ישראל על הרבית כדאמר ב"מ ע"א ע"א כיון דדינא דגוי בתר ערבא אזיל הוא ניהו ערב קא שקיל רביתא מחברי' אבל קבל הגוי עליו שלא יתבע הערב תחלה שפיר דמי.