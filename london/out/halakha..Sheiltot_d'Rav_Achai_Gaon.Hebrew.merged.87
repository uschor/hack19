<b>שאילתא </b>דאילו איתתא דמפלא נפלא בזימנא קמייתא והדר מיעברא. וילידא <i data-commentator="Sheilat Shalom" data-order="91"></i><i data-commentator="Haamek Sheilah" data-order="1"></i> ההוא ברא דילידא מיחייב למיתן ה' סלעים לכהן ולעניין בכורה נוטר פי שנים: 
<b>ברם </b>צריך אילו איתתא דאיעברא תרין בנין ובעידן מילדא נפק פדחת דחד מינייהו ואחתת ביה חייתא סימנא והדר על ונפק חבריה ולבסוף נפק ההוא דאחתת ביה חייתא סימנא לענין פטר רחם מיחייב למיתן ה' סלעי' לכהן דהא נפק אפותיה ברישא לענין פי שני' מי שקיל <i data-commentator="Haamek Sheilah" data-order="2"></i> מי אמרי' בהכרת פנים תלה רחמנא שנ' כי את הבכור בן השנואה יכיר לתת לו וגו' והאי נמי אית ליה הכר פנים או דילמא כיון דעל ונפק חבריה כוליה הילכך ההוא דנפק כוליה הוי בכור ת"ש דאמר ריש לקיש פדחת פוטרת בכל מקום חוץ מנחלה ור"י אמר אפי' נחלה כיון דנפק פדחת אף על גב דעל ונפק חבריה נוטל פי שנים ההוא דנפק פדחת ברישא וכן הלכתא: 
<b>שאילתא </b>דאילו טבח ששקל בשר ושקל עמו מתנות ונתן לישראל ובא כהן ליטול מתנות עם מי יש לו דין עם הטבח או עם ישראל שנו חכמים לקח הימנו במשקל נותן לכהן ומנכה לו מן הדמים אמר רב זו ששנו חכמים מנכה לו מן הדמים בששקל ישראל לעצמו אבל שקל טבח ונתן לו הדין עם הטבח וכן הלכתא: 
