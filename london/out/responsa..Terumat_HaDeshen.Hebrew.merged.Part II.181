<b>סימן קפא </b>ואשר שאלתני ביישוב שיש שם מנין ואין מי שיודע לקרות בתורה כהלכה בדקדוק ובטעמים או יש כאן היודע אבל לא למד וחזר לידע לקרות. נראה דאפ"ה יקראו בתורה כמו שקורין בצבור בברכה כהלכתה ומפטירין בנביא ואע"פ שכתב הרמב"ם שאם טעה הקורא בדקדוק אחד מחזירין אותו משמע קצת דאפילו בדיעבד לא יצא הא כתב בטור א"ח דראבי"ה פליג אהא וכתב דאין להכלימו ולהחזירו על כך מייתי ראייה ממדרש דאם קרא לאהרן חרן יצא ואותו מדרש מייתי נמי בהגה"ה באשירי בשם מהרי"ח פרק במה אשה משמע בפשיטות דבשעת הדחק קורין לכתחילה בדרך זה וכן ראיתי כמה פעמים לפני רבותי ושאר גדולים שטעו הקוראים בדקדוקי טעמים וגם בפת"ח וקמ"ץ סגו"ל וציר"י אע"פ שגערו בו קצת מ"מ לא החזיר מהן. אמנם אם יש שם יודע לקרות בדקדוק ואינן מקפידין להשיאו כדי שילמוד לקרות כה"ג לא יקראו בלא דקדוק כדאיתא בהגה"ה באשירי דלעיל דהנ"מ דלית רבא למגמר עיין שם: 
