<b>ותהי' כנושה. ותמשכן השפל. </b>לאו דלא תהי' לו כנושה בפרשת אם כסף תלוה. וכבר כתבנו קצת בלאו זה לעיל בסמוך. וכתיב בפרשת תצא כי תשה ברעך וגו' לא תבוא אל ביתו לעבוט עבוטו. וזהו שכתב ותמשכן השפל. והדבר פשוט דלאו זה כולל אחד עני ואחד עשיר. ומש"כ רבינו הגאון ז"ל השפל לא למעט עשיר. אלא את הלוה קרא שפל. משום דעבד לוה לאיש מלוה אע"פ שהוא עשיר. ואין לך שפל יותר מעבד וכבר מצאנו בקרא אצל עבדות לשון שפלות כמו בתהילים קל״ו:כ״ג שבשפלנו זכר לנו. ובשמואל ב' ו' כ"ב והייתי שפל בעיני ועם האמהות וגו'. ומה שלא מנה לאו דלא תשכב בעבוטו שמנאוהו כל שאר מוני המצות. זה נכון לפי שיטתו ז"ל כמו שכבר ביארנו לעיל עשין ס"ח עי"ש: 
