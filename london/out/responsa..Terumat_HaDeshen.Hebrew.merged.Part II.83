<b>סימן פג </b>עליכם החיים והשלום אהובי עמיתי ה"ר מנשה שיחי' והח"ר טעבל שי' ושאר מחותנים וגיסי ק"ק דקרומ"נאי ובכללם ר' חעט"של ור' יוסף אד"ל. קבלתי הטענות ועדיות וזכיות ולא ראיתי בשום עדות שום אומדנא דמוכח כלל שהחבר הלל נתן המשפט על ר"י הנ"ל אך מה שיצאו מפי השופט ומלשון כתבו וראיתו בעדים שאומר השופט להדיא שטעב"ל נתן לו בעצמו המשפט ביום השבת על יוז"פא וכבר כתבתי שנראה ומבורר לעינים שהודה שקר שהרי ביום השבת היה כשנתפס בתחלה ומסתמא לא חדש אח"כ עלילה אחרת ומדברי ר' יודא נמי מוכח שכך היה דבר השופט שנתן המשפט ביום השבת ואין לחשוד אפי' רק שברקים בכך ומדהא ליתא הא נמי ליתא כמ"ש כבר וכן בתשובת המיימוני בשם ריב"ם אם עני תובע עשיר ויש כאן הפלגת עושר אל עוני שאין להעלות על הדעת שאין להשביע העשיר שבועת היסת כ"ש שאין להצריך לעשות נקיות ע"פ העכו"ם אשר פיהם דבר שוא ובדבר הנרא' שאין להעלות על הדעת ואף כי מוכח מילתא קצת במה שהביא ר"י החזן וע"א עמו לפני השופט להגיד לו על מה תובע ממנו הזהב וי"ב גדולים מתוך אותם שאלות ותשובות של השופט ויוסף ניכר שכך נתרצה יוסף לתת הקנס לשופט ע"מ להגיד לו מה שהגיד ואל תתמהו שאנכי דן הדין כי האי כי כמה וכמה זימנין אתא לקדמנא ממש בענין זה הרבה פעמים העידו השופטים לפני. נאם הקטן והצעיר שבישראל: 
