<b>אם השכיר פועלים קודם הרגל. </b><b>וששאלתם</b> ישר' שהשכיר פועלים קודם הרגל לבנות לו בניין כולו. והתחילו לבנותו קודם יום טוב ולא הספיקו לגמור. מהו שיגמורו במועד. לפי שאינן רוצים ליבטל. ואם לא יהו מניחין לגומרם במועד שוב לא יגמרו. וכבר הוא הכל אבוד ונגנב. כה דעתי נוטה. שאסור להניח להם לגמור במועד. דאמ' שמואל מקבלי קיבולת בתוך התחום אסור. דהיינו גוי שקיבל מלאכה מישר' קודם יו"ט. בתוך התחום אסור. דכי אזלי בני אותה העיר וחזו לגוי דעביד עבידתא לישר' ביום טוב. אמרי האי ישר' יהיב עיבידתיה לגוי ביומא טבא לכתחילה. ונפיק מיניה חורבא. דלא ידעי דקיבלה גוי מישר' קודם יום טוב. ומשמע דכי אסר שמואל כגון במלאכה שהיא ידועה שהיא של ישר'. אבל חוץ לתחום קאמר שמואל דמותר. דהוי במקום שאין ישר' רגילין לבא שם. ואמ' אי איכא מתא דישר' דרין לשם דמקרבא להתם אסיר. דחזו ליה בני ההוא מתא. ומסקנא דבחולו של מועד דשכיחי אינשי דאזלי מדוכתא לדוכתא אפילו חוץ לתחום אסור. ואמרי' מר זוטרא בריה דרב נתן בנו ליה אפדנא בחולו מועדא. מקבלי קיבולת חוץ לתחום. איקלע רבא ורב ספרא ורב הונא בר חיננא. ולא עיול לגביה. דקסברי אפילו חוץ לתחום אסור. דרגילי למיזל להתם: