<b>סימן טו </b>ומה שתמהת עלי בטופס ההרשאה שאני כותב ממש לשון סמ"ק דלא כתב וכשיגיע גט זה לידה וכתבת דאפשר הסופר דלגו בסמ"ק והבאת ראייה מתשובות אשירי שכתב בו אותו נוסח יותר ממה שתמהת עלי הפלא ופלא לי עליך לומר דכל סמ"ק שנתפשטו בכל נפוצות הגולה נתדלג בהן ולא הוגה באחד מהן מיד שום למדן בעולם ועוד אמאי לא דייקת באבן העזר דכתב טופס ההרשאה משום תשובת הרא"ש ממש כסמ"ק וההיא תשובה שכתבת ממנה לא סדור הרא"ש היא אלא שהשיב לאחר שכתבה ובאותה הרשאה כתב גם כן שהקנה לשליח ארבע אמות קרקע בחצרו וכי נכתוב גם אנו הכי הא ודאי מימינו לא שמענו כך. ודע לך כי זה עתה שלשים שנה בתחילת קביעותי לשבת במרפור"ק שלח מהר"א ז"ל מאוישפור"ק למדינת קערנט"ן וכתב להר"י צרפתי שישב שם באותו זמן לסדר נתינתו וכתב לו שכל הגט וההרשאות היו מסודרים כמו שקבל מהרב הגדול מוהר"י מולי"ן ז"ל והר"י הנ"ל נטל רשות ממני לסדר נתינת הגט וכתבתי לו שישלח לי הגט וההרשאה כדי לידע סידור הרב הגדול וכן עשה ומצאתי נוסח ההרשאה כסמ"ק וכאשר אנכי כותב ועל דא אני סומך טפי מעל מנהגכם וסדורכם ונראה טעם וסברא דכל מה שנוכל למעט ההרשאה טפי עדיף משום דאיכא למיחש שמא יארע קלקול מרוב הכתיבה ומתבטל השליחות והכי אמרינן בריש גיטין אתי למגזייה ומה בכך אי גזייה ומתבטל השליחות אלא משום עיגונא חשו להכי: 
