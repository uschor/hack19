קלט. וששאלת על ראובן ושמעון שיש להם ירושה מאבותיהם שאין שום אדם רשאי לבנות שום דבר בביהכ"נ זולתם עתה בא ראובן למכור חלק ירושתו בזה לעשיר אחד לאו כל כמיני' שהרי הקהל לא הסכימו ולא השליטו באותה מצוה אלא פלוני וזרעו לדורות אבל לא למכור לאחרי' ודמי לההו דאמר תורת כהנים פ' צו גבי כהן גדול מבניו שבנו קודם לכל אדם יכול אע"פ שאינו ממלא מקום אבותיו ת"ל אשר ימלא את ידו בזמן שממלא מקום אבותיו ואם לאו יבא אחר וישמש תחתיו כ"ש שאינו רשאי למכרו לאחר בלא רשות הקהל וכן כל מיני שררה ומלכות כהונה גדולה ולויה וכיו"ב לאו כל כמיני' למכור.