<big><strong>קמ.</strong></big><br><b>ילמדינו</b> רבינו למה מתפללין בחול י"ח ברכות. ובשבת שאנו בטילין אין אנו מתפללין אלא ז' ברכות: כך למדונו רבותינו. למה אין מתפללין י"ח ברכות בשבת. אמר רב הונא מפני שאסור לו לאדם לתבוע צרכיו בשבת. ואמר האלקים. שבת זו מנוחה היא לישראל. שנאמר מלכים א ח׳:נ״ו ברוך י"י אשר נתן מנוחה לעמו ישראל. למה לפי שהק' בחר בשבת תחילה. שנא' שמות כ׳:י״א וינח ביום השביעי. ובתפילה שאנו מתפללין בחול יש דברים דחול. כיצד אם היה אדם כסיל או' חונן הדעת. אם היה בעל תשובה או' הרוצה בתשובה. ואם היה בשבייה או' גאל. אם היה חולה או' רופא חולי. וכן כל שאר תפילות. ואמר האלקים למנוחה ניתנה שבת לישראל. ואם הוא מתפלל י"ח תפילות הוא נזכר מעשיו ומיצר ונמצא שם שמים מתחלל. שמחלל את השבת. לפיכך תקינו רבנן תפילה שאין בה צער משום דבר שבעולם: ומניין סמכו שיהו ז' ברכות ולא פחות. מן המזמור של שבת שכת' בה ז' אזכרות. תהילים צ״ב:ו׳ טוב להודות לי"י. כי שמחתני י"י בפעליך. מה גדלו מעשיך י"י. ואתה מרום לעולם י"י. כי הנה אויביך י"י. שתולים בבית י"י. להגיד כי ישר דבר י"י. הרי ז' אזכרות. כנגד ז' ברכות. ד"א כנגד ז' קולות שאמ' דוד על המים. שם כט קול ה' על המים. קול י"י בכח. קול י"י בהדר. קול י"י שובר ארזים. קול י"י חוצב להבות אש. קול י"י יחיל מדבר. קול י"י יחולל איילות. ד'א כנגד ז' קולות שבתורה. שמות י״ט:י״ט ויהי קולות וברקים. וקול שופר. ויהי קול השופר. והאלהים יעננו בקול. וכל העם רואים את הקולות. ואת כל  השופר. שמות כ״ד:ג׳ ויענו  כל העם קול אחד. וכנגד א' דוד תהילים קי״ט:קס״ד שבע ביום הללתיך. אבל בחול מתפללין י"ח. כנגד י"ח ציווים שצוה הק' במשכן למיטה. כאשר צוה י"י את משה: