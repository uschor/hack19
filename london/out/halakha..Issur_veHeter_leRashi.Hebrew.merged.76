<b>דגים קטנים.</b> פעם אחת הביאו לפני ר׳ דגים שנתבשלו ונמצא דג טמא אחד ‏ביניהם והכשירן ר׳ וטהרן מן האסור והשליך הטמא חוצה ואמר הואיל ונמצא האסור לא ‏נשאר באחרים אלא הטעם ובטל בששים כשאר טעמי אסורין ואף על גב דמין במינו לא ‏בטיל הכא שאינו מינו רבה עליו ומבטלו ובתחילת בשול נתנו שם מים יותר מששים באסור ‏אבל אמר ר׳ אם לא נמצא האיסור ויודעים אנו שנפל שם לא בטיל עולמית דבריה לא בטיל ‏ואם סלק האסור בטל טעמו בששים והורה רבי הלכה למעשה.‏