<b>נראה </b>שבני העיר כופין זה את זה לעשות מקוה כיון שפר"ת שבת ס"ה א' שאין לטבול בנהרות מההיא דמפצי מעתה כולם צריכים למקוה והוי ליה כמו לחי וקור' למבוי דתניא בתוספתא דב"מ פ' הבית והעליה שכופין בני המבוי זה את זה לעשות לחי וקורה למבוי ולמה והלא הוא יכול לומר לכשתתקנו לחי וקורה אבטל לכם רשותי שבמבוי ונמצא שאיני נהנה מלחי וקורה שלכם כלום ובההיא ברייתא נמי תניא כופין בני העיר זה את זה לבנות להם בית הכנסת ולקנות להם ספר תורה נביאים וכתובים, וה"ה מקוה שכולם צריכים ולא דמי לחמש גנות המסתפקות מים ממעיין אחד ונתקלקל המעין כולם מתקנים והעליונה אינה מתקנת עמהם, דהתם אחר שתקנה העליונה לעצמה אינה נהנית בזה כלום שיתקנו התחתונות ואדרבה היא מפסדת בזה ועוד למה ראובן יתקן דבר, אבל דבר שהוא שמירה לכל הגנות תניא בתוספתא כופין בני הבקעה זה את זה לעשות ביניהן חריץ ובן חריץ לפי שהם שמירת כל הבקעה כדתנן ס"פ בית כור שחריץ ובן חריץ עושין שמירה לשדה הלכך אין האחד יכול לומר אני אשמור לעצמי ולא דמי לההיא דב"ב השותפין ה' א' דרוניא אקפיה לרבינא מד' רוחות ומסיק דאי לא גלי רוניא אדעתא דניחא ליה לא הוי יהיב כלום אע"ג דבעי נטירותא דע"כ התם אי לא גלי דעתיה הוי אמינא דלא בעי שום נטירותא כי לא היה נפסד הרבה, ומשום קיבורא דאהיני לא היה מקפיד דאי הוי בעי נטירותא בוודאי אע"ג דלא גלי אדעתיה חייב כדמשמע פ' כיצד הרגל כ' ב' דמייתי מינה ראיה לדר בחצר חברו שלא מדעתו דחייב לו אע"ג דלא גלי דעתיה שניחא ליה בהנאה זו כיון שנהנה בוודאי מדמייתי עלה ממתני' דאם נהנית משלמת מה שנהנית ולשם לא גלי דעתיה בעל בהמה כלל שניחה לי' בהנאה זו שאכלה בהמתו מתוך הרחבה וכן גבי מקיף אם היה ודאי נהנה אע"ג דלא גלי דעתיה שניחא ליה היה חייב וכן משמע דמייתי תלמודא מינה סתמא וגבי רוניא לא היה צריך גילוי דעת כי אם דחשיב נהנה והוי ליה זה נהנה וזה חסר דפשיטא דפטור, וכן משמע מההיא דחמש גנות שכולן מתקנות עם העליונה כיון שהתחתונות נהנות בזה כשיצטרכו להשקות יהיו להם מים צריכים לסייע להם וכן כאן גבי מקוה. 