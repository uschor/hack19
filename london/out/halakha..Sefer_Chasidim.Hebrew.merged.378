יש דברים שהתירה התורה ואם יעשה האדם יבא לדין עליהם שיש לו לאדם לחשוב שלא התירם אלא כנגד יצר הרע כגון יפת תואר ולפי שלקח דוד יפת תואר יצא ממנו אבשלום ונהרג הוא ונהרגו כמה נפשות עמו וכן אדם שיכול לקחת אשה שאחיה צדיקים ולוקח אשה שאחיה רשעים על זה יביאו אותו לדין שגורם לעצמו שבניו דומין לאחי האם כתיב שמות כב י שבועת ה' תהיה בין שניהם עתיד האדם ליתן את הדין שעסק עם אדם שלא בדוק לו פן ישבעו לשקר: