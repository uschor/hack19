נ"א וששאלתם כל השטרות העולות בערכאות של גוים כשרים הם חוץ מגיטי נשים ושחרורי עבדים אבל שטרות אחרים כגון שטרי מקח וממכר של שדות וחצרות וחניות בזמן שמוכרו ישראל לישראל והלכו אצל דייני גוים וכתבו להם זה על זה וחותמין עליהם גוים אם אותם הגוים החתומים על השטרות נאמנים הם אצל דייניהם כשרים הם אצלינו בעדותם ואם אין הם נאמנים כשם שדייניהם אינם מאמינים אותם כך אנחנו אין מאמינים אותם רב פפא כד הוה אתו לקמיה כתבא דפרסאה הוה מקרי ליה לשני גוים זה שלא בפני זה וכו' אבל גיטי נשים ושחרורי עבדים אין נאמנין כלל כל דעבד בהו לפי שאינן בעלי ברית: