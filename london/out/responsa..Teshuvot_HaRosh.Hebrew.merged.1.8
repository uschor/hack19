<b>שאלה </b>על אודות יתומה אחת שנפטרה ובאו קרוביה להחזיק בקרקע שלה ובא ראובן בהרשאת אם היתומה והביא מכתב יד סופרי אשקלונא שהעידו שאותה היתומה נתנה אותה קרקע שלה לאמה ואותה קרקע לא ירשה מאביה אך אמה נתנה לה במתנה ונתברר הדבר שאותה היתומה מתה קטנה.<b>תשובה </b>נ"ל שמתנתה לאו מתנה אף בקרקע שניתן לה ולשון המשנה מוכיח הכי בפרק הניזקין נ"ט הפעוטות מקחן מקח וממכרן ממכר במטלטלין מדקאמר במטלטלין ולא קאמר סתם מקחן מקח וממכרן ממכר משמע דוקא במטלטלין ולא בקרקע אפילו ניתן להם במתנה או שקנאו להם אפטרופס אין מקחן מקח ואין ממכרן ממכר וכ"ש דאין מתנתן מתנה ואף על גב דבב"ב פ"ט קנ"ה משמע דאלים כח המתנה מכח מכר דגרסינן התם אמר אמימר ומתנתו מתנה א"ל רב אשי לאמימר השתא ומה זבינא אמרת לאו זבינא מתנתו מבעיא ומסיק דזביניה לא זביני משום דקים להו לרבנן דינוקא מקריב דעתיה לגבי זוזא ואי אמרת זביניה זבינא זמנין דמקרקשי ליה בזוזא ומזבין כל נכסי אבל מתנתו אי לאו דהוי ליה הנאה מניה לא הוה יהיב ליה ואמרו רבנן מתנתו מתנה כי היכי דלעבדו ליה מילי אלמא אפילו היכא דלא הוי ממכרן ממכר הוי מתנתן מתנה י"ל דהתם מיירי שהוא בר י"ג שנים ולמעלה ובר דעת הוא וקאי אהא דקאמר ולמכור בנכסי אביו עד שיהא בן כ' שנה וקאמר אמימר פחות מכ' ואעפ"י שאין ממכרו ממכר בנכסי אביו מתנתו מתנה כדמסיק ומפרש טעמא אבל בפעוטות מאחר שאין ממכרם מכר בקרקע כ"ש דאין מתנתן מתנה כיון דלאו בר דעת הוא וע"כ צריך לחלק כך דבפרק הניזקין מבעיא ליה אההיא משנה דפעוטות מתנתו מאי רב יימר אמר אין מתנתו מתנה מר בר רב אשי אמר מתנתו מתנה אלמא בפעוטות גרוע כח מתנה מכח ממכר ובפ' מי שמת קנ"ה אלימא כח מתנה מכח ממכר אלא על כרחך צריך לפרש ולחלק בין פעוטות לבן י"ג שנים כדפרישית ומיהו האי ראיה דהניזקין דנקט במתניתין מטלטלין יש לדחות ולומר דלעולם אפילו בקרקע שניתן להם במתנה או שקנאו להם אפטרופוס ממכרן ממכר והאי דנקיט מטלטלין לאשמועינן דאפילו במטלטלין שירש מאביו ממכרן ממכר מה שאין כן במקרקע.וחזינן בפסקא הדין פלוגתא דרבוותא בספר המצוות עשין סי' פ"ב פסק בהדיא דאין מוכר בקרקעות דבאות לו מעלמא עד שיגדיל ומדקדק כמו שכתבתי ממתניתין דהניזקין דנקט עד שש שנים אין הקנאתו הקנאה לאחרים ומשש שנה עד שיגדיל נקרא פעוטות אם יודע בטיב משא ומתן מקחו מקח וממכרו ממכר ומתנתו מתנה כדפסיק מר בר רב אשי בין בדבר מועט בין בדבר מרובה בין במתנת בריא בין במתנת שכיב מרע ודבר זה מדברי חכמים כמו שבארנו שלא יבטל שלא ימצא מי שימכור לו ולא שיקח ממנו והכל במטלטלין אבל במקרקע אין נותן ואין מוכר עד שיגדיל עכ"ל ומדקאמר עד שיגדיל ולא קאמר עד שיהא בן עשרים אלמא מיירי בקרקע של עצמו ולא שירשו מאבותיו וכן הוסיף לפרש בהדיא וז"ל פסקינן בפ' מי שמת קנ"ה קטן שהגדיל והביא הזכר שתי שערות אחר י"ג והנקבה אחר י"ב אעפ"י שאין יודע בטיב משא ומתן מקחו מקח וממכרו ממכר ומתנתו מתנה במטלטלין אבל במקרקעי אין מעשיו קיימים עד שיהא יודע בטיב משא ומתן אחר שהגדיל בד"א במקרקעי שלו אבל במקרקעי שירש מאבותיו או משאר מורישיו אין ממכרו ממכר עד שיהא בן עשרים כרב נחמן בפרק מי שמת קנ"ו וכן רבא בג' מדות דפרק התקבל ס"ה אעפ"י שהביא ב' שערות ואעפ"י שיודע בטיב משא ומתן שמא ימכור בזול מפני שדעתו נוטה אחר המעות ועדיין לא נתיישבה דעתו בדרכי העולם עכ"ל וכאשר פסק בספר המצוות כן פסק ר"מ בספרו ואין בידי ספרו לכתוב לשונו וכן פסק רב אלפסי והאריך הרבה בפרק מי שמת בפירושא דהאי מלתא ולמכור בנכסי אביו עד שיהא בן כ' שנה ובמאי דשלח גידל בר מנשה תינוקת בת י"ד שנה ויום א' ויודעת בטיב מו"מ מהו ומסקנא דידיה סלקא הכי  דשלח גידל בר מנשה לזבוני בנכסי דידיה הוא דשלח כגון דזבין ליה אפטרופוס דיליה כדהוה קטן ובעא איהו השתא לזבונינהו ועל זה השיב לו רבא אם יודע בטיב מו"מ מקחו מקח וממכרו ממכר ומתנתו מתנה ומסיק בתר הכי בן י"ג שנים שהביא ב' שערות ואין יודע בטיב מו"מ אעפ"י שאין מקחו מקח לענין עדות עדותו עדות אמר אמימר ומתנתו מתנה ומסיק לפרש טעמי החילוק בין מכר למתנה וההיא דרבא ולמכור בנכסי אביו עד שיהא בן כ' איירי בנכסי אביו הכי סליק רב אלפס נמצא דהכי סלקא מסקנא דידיה דבנכסים שקנה לו האפטרופוס או שנתנו לו במתנה יכול הוא למכור כשהוא בן י"ג שנים ויודע בטיב מו"מ וליתן אעפ"י שאין יודע בטיב משא ומתן רק שיהיה בן י"ג שנה אבל בפחות מי"ג אין מעשיו כלום במקרקעי מדהוצרך אמימר מתנתו מתנה של י"ג שנה ואין לומר האי דקאמר אמימר מתנתו מתנה מבן י"ג אבל בפחות לא ה"מ כשאין יודע בטיב מו"מ אבל יודע בטיב מו"מ אפילו בפחות מי"ג מתנתו מתנה הא לאו מילתא הוא דמה שהוא יודע בטיב מו"מ מהני לענין מכר וקניה שלא יזלזל בדמי שוויו אבל לענין מתנה כיון דלאו בר דעת הוא לא מהני כדאיתא בהניזקין הפעוטות מקחן מקח וממכרן ממכר במטלטלין ואפי' הכי מיבעיא ליה אי מתנתו מתנה והיינו טעמא משום דלאו בר דעת הוא יפתוהו ליתן כדפרישית לעיל וכן פירש רבינו יצחק ברבי שמואל בפרק מי שמת קנ"ה בתוספות וזה לשונו קטן מאימתי מוכר בנכסי אביו וכו' ונראה דוקא מכירתו אינה מכירה בפחות מכ' או מי"ח אבל אם קנה קרקע קנינו קנין דהא טעם דאין מוכר כדמפרש לקמן דאיקרב דעתיה לגבי זוזי ומוזיל נכסי אביו אבל בקונה לא שייך האי טעמא ומהאי טעמא נראה דדוקא בנכסי אביו אינו יכול למכור בפחות מבן י"ח אבל אם קנה קרקע יכול למכור בפחות מבן י"ח דכיון דקנאה לא מיקרבא דעתיה לגבי זוזי שהרי בזוזי קנאה ואוהבה יותר מזוזי וכן פי' רי"ף ז"ל דדוקא נכסי אביו ומיהו ר"ת ז"ל פירש דאורחא דמלתא נקט נכסי אביו וה"ה אם קנה אינו יכול למכור וקצת משמע כן בסמוך אין עדותו עדות במקרקעי מאחר דאין מכירתו מכירה ומשמע לא שנא מקרקעי דאבוה ול"ש מקרקעי דיליה עכ"ל אלמא חזינא דקם ליה כשיטת רי"ף ור"ת השוה נכסי דידיה לנכסי דאבוה וכן פי' רבינו שמשון בגיטין פרק הניזקין נ"ט אמתניתין דפעוטות וקאמר בגמרא ואמר לן מתנתו מתנה אחת מתנה מרובה ואחת מתנה מועטת אחת מתנת שכיב מרע ואחת מתנת בריא וכתב רבינו שמשון מדלא מפרש נמי אחת מתנת מטלטלין ואחת מתנת קרקעות נראה דדוקא במטלטלין דאיירי בהו קאמר וכן כתב רבינו אליקים הלוי ז"ל שפי' כל הגמרא בבבא בתרא וז"ל השתא דייקי מהאי הלכתא דפעוטות מקחן מקח וממכרן ממכר במטלטלין שלו ולא במקרקעי שלו ואף על פי דהביא שתי שערות שומא הוי והוא דידעו פעוטות בטיב משא ומתן מי"ג שנים ויום אחד והביא ב' שערות ויודע בטיב משא ומתן מוכר מקרקעי שלו ומטלטלי של אביו ומעשרים שנה ומעלה לרבא אם הביא שתי שערות ויודע בטיב משא ומתן מוכר בנכסי אביו עכ"ל נמצא שכל אלו הגאונים פירשו שנתינת קטן אפי' בקרקע דידיה לאו כלום הוא וכן תשובת רבינו גרשום מאור הגולה פעמים יכריע לשתי שאלות שבאו לפניו אמנם רשב"ם פי' בפרק מי שמת קנ"ו וזה לשונו ודוקא בנכסי אביו אבל אם קנה נכסים או נתנו לו במתנה שאינה ירושת אבותיו מוכר בפחות מבן עשרים כדין מטלטלין עכ"ל וקודם זה כתב והלכתא כגידל בר מנשה דבן י"ג היודע בטיב משא ומתן מוכר בנכסי אביו אפי' במקרקעי והלכתא כאמימר דמתנת בן י"ג שמה מתנה אעפ"י שאינו יודע בטיב משא ומתן ולמכור בנכסי אביו עד שיהא בן כ' ויביא סימנים מי שאינו יודע בטיב משא ומתן ודוקא בנכסי וכו' כדלעיל וריהטא דידיה משמע שהשוה מקרקעי ומטלטלי לדין פעוטות למכר ולמתנה והמדקדק בדבריו ימצא שלא פירש כך כי היה לו לומר מוכר בפחות מבן י"ג כדין מטלטלין אלא הכי פי' דבריו מוכר בפחות מבן כ' ויותר מבן י"ג ואעפ"י שאינו יודע בטיב מו"מ כדין מטלטלין דמקחן מקח וממכרן ממכר בפחות מי"ג אעפ"י שאינן בקיאין בטיב משא ומתן ואף לדברי המפרשים דאפילו בפחות מי"ג כדין מטלטלין יש לדקדק מדהזכיר שמה מכר ולא קאמר מוכר ונותן כדמפרש בנכסי דידיה דין מכר ומתנה שמע מינה דוקא לענין מכר השוהו למטלטלי ולא לענין מתנה משום דלאו בר דעת הוא יפתוהו ליתן כל נכסיו לאחר וחשו טפי לקרקעותיו דהוי דבר מסוים וגם בעל העיטור חולק על כל אלו הגאונים כמו במכירת קטן בנכסים שלו וזה לשונו קטן אימתי מוכר בנכסי אביו והם ה' מדות בקטן פחות מבן שש אין מעשיו כלום מבן שש ולמעלה מוכר ונותן במטלטלין משיביא שתי שערות ויודע בטיב מו"מ מקחו מקח וממכרו ממכר  אין יודע בטיב מו"מ אין מקחו מקח ואין ממכרו ממכר אפילו הביא ב' שערות עד שיהא בן עשרים אבל מתנתו מתנה משיביא ב' שערות ואפי' אם הוא בן כ' אם הוא שוטה אין מקחו מקח ואין ממכרו ממכר וה"מ בנכסי אביו אבל בנכסי דידיה אפילו מבן ו' דכשם דמקחו מקח כך ממכרו ממכר עכ"ל הרי נחלק על שאר רבותינו במכירה אבל מתוך לשונו משמע דפחות מבן י"ג אין מתנתו מתנה אפילו בנכסי' שלו מדקאמר כשם שמקחו מקח כך ממכרו ממכר ותלה הממכר במקח אלמא טעמא דידיה כדמפרש לעיל כיון דבזוזי קנאם לא מיקרבא דעתיה גבי זוזי כי קנאם בזוזי ואוהבם יותר מזוזי לכך ממכרו ממכר דלא חיישינן דלמא מקרקש ליה בזוזי אבל במתנה דלא שייך האי טעמא איכא למימר דאין מתנתו מתנה דפחות מבן י"ג גרע כח מתנה מכח מכר כדפרישית לעיל הילכך אין ללמוד מתוך דברי הגאון מתנה ממכר ואף אם נחלקו רבינו שמואל ורבינו יצחק ובעל העיטור על שאר רבותינו בנתינת קטן פחות מבן י"ג בנתינת נכסים שלו כך קבלתי מפי רבנא מאיר ז"ל היכא דאיכא פלוגתא דרבוותא לא מפקינן מספק ואוקי ממונא אחזקתיה והכי אמרינן בב"ב ל"ב הלכתא כוותיה דרבה בארעא היכא דקיימא ארעא תיקום וכוותיה דרב יוסף בזוזי היכא דקיימא זוזי ליקום הילכך בנדון זה היתומה היתה מוחזקת בקרקע ונתחזקו בה יורשיה אחר מיתתה והבא להוציא מידה מכח מתנת קטנה עליו להביא ראיה.ויש מחלקין לפי סברתם ואומרים דמתנת שכיב מרע יכול קטן ליתן והבל הוא בידם דחכמים אומרים דברי שכיב מרע ככתובים וכמסורים דמי לכך נתנו חכמים כח להחזיק דבריו בכל חוזק שהיה בריא יכול לעשות בקנין ושטר אבל אלומי דבריו יותר מבריא לא תקנו וגם בכך לא תיטרף דעתו שיאמרו לו שבבריא לא מהני שום קנין עליו לקיום דבר זה והכי אמרינן בבבא בתרא קמ"ז בפירוש מילתא דאיתא בבריא איתא בשכיב מרע דליתא בבריא ליתא בש"מ נראה שפה מקום הקטע שנדפס לעיל בלי שום פשט - ופי' רשב"ם ז"ל שאין ש"מ חמור מבריא אלא דאמירתו במקום קנין הוא והיכא דאין קנין מועיל בבריא אמירת ש"מ לא מהני וגם הלואתו לפלוני ליתא בשכיב מרע אלא משום דאיכא בבריא במעמד שלשתן הילכך נתינת קטן דלית בה שום קנין בבריא גם בשכיב מרע לא מהני.ועוד ראיה לדבר מצד אחר שזכו יורשי היתומה בקרקע כי אחרי מות היתומה באת אמה למקום שהקרקע עומד למכור הקרקע וערערו קרובי היתומה ואמרו שאותה קרקע נתנה לבתה וזכו בה קרובי היתומה וכפרה ואמרה שמעולם לא נתנה הקרקע לבתה ולא יצא מעולם מחזקתה והביאו קרובי היתומה עדים שנתנה הקרקע לבתה ונדון זה דומה לההוא דפרק שבועות הדיינין מ"א ההוא דאמר ליה לחבריה הב לי מאה זוזי דאוזיפתך אמר ליה להד"מ אתו סהדי ואמרו דאוזיף ופרע אמר אביי אמאן נסמוך אינהו אמרי אוזיפיה ואינהו אמרי פרעיה רבא אמר כל האומר לא לויתי כאלו אומר לא פרעתי דמי ואעפ"י שהעדים העידו שפרע נאמן הוא לחוב לעצמו יותר ממאה עדים וכן בנדון זה מאחר שאמרה שמעולם לא נתנה הקרקע לבתה הרי היא מכחשת העדים שמעידין שבתה נתנה לה כי מה כח היה לבתה ליתנו מאחר שלא היה שלה לפי דברי האם ולא עביד איניש דאמר ליה לחברי' תן לי דבר זה והוא היה כבר שלו כי הוא ירא שמא יאמר אתם עדים אותו שהוא מבקש ממני ליתן לו דבר זה הרי הוא הודה שהיא שלי לכן אין לומר לפנחיא בעלמא אמרה לבתה לתנו לה לכן מאחר שהיא מכחשת העדים עדותן בטלה והקרקע הוא של יורשי היתומה והנראה בעיני כתבתי אשר בן ה"ר יחיאל זצ"ל.