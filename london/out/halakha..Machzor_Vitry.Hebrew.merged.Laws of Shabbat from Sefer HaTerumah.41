<b>פ' כל כתבי: </b><b>מצילין</b> כתבי הקודש מפני הדליקה אפילו למבוי שאינו מפולש. ולימי התנאים והאמוראים דווקא תורה נביאים וכתובים שלא היו כותבין תלמוד משום כתב לך את הדברים האלה ולא תורה שבעל פה. אבל לדידן שאנו רשאין לכתוב הכל מפני שכחה יצילהו הן תלמוד הן תפילות. ואם יש לו מעות והניח עמהן תפילין או מזוזה או שאר כתבי הקודש  אבל ככר או תינוק לא סגי ליתן על מעות אע"ג דשרי ליה בירושלמי. דהא אמרי' שילהי נוטל. לא אמרו ככר או תינוק אלא למת בלבד אם לא נאמר מפני הדליקה. התירו טפי. אבל טבעת לתוך ארנקי אינו נראה  מותר להציל בכך המעות בחצר דהטבעת בטל לגבי המעות ששוין יותר. אבל כתבי הקודש לא בטילי. ומציל לחצר שלו שאינה צריכה עירוב כל חפציו הן מזונותיו הן בגדיו כל מה שיש לו. אבל לחצר  שיש עירוב דווקא כלי תשמישו הצריכין לו לאותו יום ומזון ג' סעודות לכל אחד בכל דרך שילך. ואם אינו הולך רק דרך אחד יציל אפילו ק' סעודות יחד. ובגדים לחצר שאינה מעורבת לובש ומוציא ופוטר  וחוזר ולובש ומציל הרבה פעמים. ופי' ר"ת דווקא כשהדליק' באותו בית לא התירו רק כלים הצריכין לו. ודווקא ג' סעודות אפילו לחצר מעורבת, דמתוך שבהול אי שרית ליה טפי אתי לכבויי. אבל כשהדליקה בבית אחר מותר להציל כל מה שיחפוץ בחצר חבירו המעורבת. ומוסיף אני לומר דווקא בחצר שאינה מכוסה הדומה לרשות הרבים. ואם בחצירם דווקא שהיה סמוך לרשות הרבים אסרו אפילו מעורבת. אבל בבית חבירו המעורבת שאין לו כל זה מותר להציל כל מה שירצה. ועוד שאין בינינו רשות הרבים דשלטי ס' רבוא. וגם וגם רוחב ט"ז אמה. וליכא למיגזר מידי: