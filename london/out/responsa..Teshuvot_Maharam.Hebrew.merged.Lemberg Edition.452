<b>ארבע </b>מידות במוכרין ב"ב ד' פ"ג: מכר לו חיטין יפות ונמצאו רעות הלוקח יכול לחזור בו רעות ונמצאו יפות המוכר יכול לחזור בו רעות ונמצאו רעות יפות ונמצאו יפות אין אחד מהם יכול לחזור בו שחמתית ונמצאת לבנה וכו' עד יין ונמצא חומץ חומץ ונמצא יין שניהם יכולים לחזור בהם דמקח טעות הוא<sup>י</sup><i class="footnote">מרדכי ב"ב פ"ה סי' תקס"ג הגמ"י פי"ז מהל' מכירה אות א'</i> וכן אם מכר כסף סיגים ונמלא צרוף אין<sup>כ</sup><i class="footnote">דבר זה צ"ע. ואולי צ"ל אינו יכול וקאי אלוקח. ועי' בש"ך חו"מ סי' רל"ג ס"ק א'.</i> יכולין לחזור אבל זהב ונמצא כסף או להיפך שניהם יכולין לחזור בהן. אבי אסף בפ"ה: 