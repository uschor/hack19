צורת פתח  אמר  רבא   סיכך על גבי מבוי שיש לו לחי כשרה  ואמר  רבא סיכך על  גבי פסי ביראות כשרה דמיגו דהויא דופן לענין שבת הויא נמי דופן לענין  סוכה וצריכא דאי אשמעינן מבוי שיש לו לחי דאיכא   שתי מחיצות מעליאתא אבל פסי ביראות דליכא שתי מחיצות אימא לא צריכא ואי אשמעינן פסי ביראות דאיכא שם ד' מחיצות אבל מבוי שיש לו לחי דליכא שם ארבע מחיצות אימא לא צריכא: ושחמתה מרובה מצלתה פסולה:ת"ר חמתה  מחמת סכך ולא מחמת דפנות רבי יאשיה אומר אף מחמת דפנות אמר אביי ר' יאשיה ורבי ור' יהודה ור' שמעון ורבן גמליאל וב"ש ור' אליעזר ואחרים כולהו ס"ל 