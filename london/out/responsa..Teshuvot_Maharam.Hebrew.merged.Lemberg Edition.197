<b>על </b>ראובן הטוען על שמעון מעות הלויתני וכשהיה לי לפדות את משכוני הוצרכתי ליתן לך ריבית ואני השכנתי מידי לידך ולא היה יד עכו"ם באמצע ואותו הריבית אני שואל לך. והלה משיב אמת נתת לי ריבית אבל על ידי עכו"ם בא ערבונך לידי נראה בעיני ששמעון נאמן בלי שבועה לומר שעל ידי עכו"ם בא הערבון לידו כדאמר בהשולח דף ל"ז: נאמן אדם לומר פרוסבול היה לי ואבד אפילו בלא שבועה וטעמא קאמר דלא שביק התירא ואכיל איסורא. כמו כן בנדון זה אם לא נתן לו כלל עדיין וזה רוצה ליקח ריבית יקח בלא שבועה מטעם זה אם המשכון עדיין בידו ואם כבר נתן הלוה הריבית וחפץ להוציאו מידו אין היכולת בידו שאין אדם עושה עצמו רשע לומר נתתי לך ריבית החזירהו לי שהרי לאו דלא תשימון עליו נשך קאי בין אמלוה בין אלוה בין אערב ב"מ ד' עה:<sup>כ</sup><i class="footnote">צ"ל והי'.</i> והיא לו להפסיד ערבונו קודם שהיה נותן לו ריבית. מאיר בר ברוך שיחי': 