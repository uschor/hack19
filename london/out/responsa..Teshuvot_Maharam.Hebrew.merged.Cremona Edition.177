<b>אין </b>גוררין את התבה בשבת בזמן שיש עליה מעות. לפר"י דמוקי לה במניח. יש לי להביא ראייה לאשר ראיתי בצרפת מורי ה"ר שמואל ז"ל שלא היה לו מקום אחורי הדלת להדליק נרות חנוכה והיה מדליק בדלת עצמה אחורי הדלת. ולא נתתי לב לשאול מאין הרגלים ועתה נראה לי דמכאן יש ראייה להיתר דדוקא בזמן שהיא נשמטת אין גוררין אותה. אבל אם אינה נשמטת גוררין אותה. אף על פי שיש עליה מעות כיון דמחוברת לשידה. ועל השידה אין מעות בטילה היא לגבי שידה. כל שכן שהדלת בטל היא לגבי בית שהוא מחובר לקרקע לגמרי. ואין לומ' כשהוא פותח ונועל הוא מטה השמן או השעוה אל הפתילה או מן הפתילה ונמצא מכבה או מבעיר דהא לקמן בסוף פירקא לא אסרינן שמן שבנר בשעה שהוא דולק מהאי טעמ' אלא משום דהוה ליה בסיס לדבר האסור. ולקמן פרק כל כתבי שבת דף קכ אמרינן נר שעל גבי הטבלא מנער את הטבלא והיא נופלת ואם כבתה כבתה. ולא חיישינן להא שמטה השמן לפניו או לאחריו. ונמצא מכבה או מבעיר. דלא שייך כי האי גונא מכבה או מבעיר. ואפילו אי שייך דבר שאין מתכוין מותר ולאו פסיק רישיה הוא: 