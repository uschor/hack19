<b>גרסינן </b>בפ' המקבל ק"ח ב' לאשה ליתמי ולשותפי לית בה משום דינא דבר מצרא ופי' רש"י שותף שמכר חלקו לחברו בשדה שהם שותפים בה אין לנו לסלקו משום דינא דבר מצרא ולומר אי אתה בחלק חברך אלא כאחד מן המצרנים ויקחוה עמך אלא כיון שלא נתברר חלקו הרי הוא כשכן בכולה עכ"ל הרי פי' דשותף עדיף ממצרן שהוא יקנה ולא המצרן וכ"ש לפי' ר"ח שפירש שותף שקנה בזולת בקרקע זה כ"ש אם הוא שותף בזה הקרקע דלית בה משום דינא דבר מצרא, ועשית הישר והטוב דידהו טפי עדיף עכ"ל הרי פי' אם הוא שותפו של המוכר בקרקע אחרת ולא בזו שמכר קודם למצרן ומשמע מלשונו שאפילו אם קנה המצרן צריך ליתנה להשותף שפי' ועשית הישר והטוב דידהו טפי עדיף. והא עשיית הישר והטוב אלוקח שדיה רבנן כמו שהביא רש"י מדאמר זבין לגוי גוי לאו בר ועשית הישר והטוב הוא וא"כ כאן רוצה לומר שהמצרן צריך לעשות הישר והטוב וליתנה לשותף וכ"ש כאן שלא נתנה נתברר עדיין חלק המוכר ומה מצרנות יש ללוקח מעתה אם הוי מצרן בצפון שמא כשיחלקו יפול חלקו בדרום דהילכתא כר' יוסף דמציאה מעיילנא לך בנכסי דבי בר מריין ופ' איזהו נשך ס"ח א' אמר רב אשי מאי משכנתא דשכונה גבי ופי' רש"י אין לך שכן קרוב ממנו ואם בא הלוה למוכרה אין בבעלי מצרא שכן טוב לקנותה כזה אלמא מחמת שהוא בכולה קודם לכל המצרנים, וגבי שותף פרש"י פ' המקבל כמו שלא נתברר חלקו הרי הוא כשכן בכולה וא"כ הוא כמשכנתא ועדיף ממשכנתא שהרי יש לו חלק בכל משהו שבקרקע זו ואין יכול לסלקו בדמים כמו במשכנתא וגם באיזה צד יכוף אותו לחלוק בזה הענין שיפול כל הכותל הבית הסמוך ללוקח לגורלו ואם לא יפול לו אלא חצי הכותל או חצי החדר וירצה הלוקח לסתור את הכותלים והחדרים לחברם לביתו ימחה השותף בידו ויאמר קא מרעת לאשיתאי וכיון שעדיין לא ניחא תשמישתיה אלא שירצה לתקנו שיהא ניחא ולשותף הוא ניחא השתא ואפילו לתקן לא יניח השותף למצרן אם יש לו הפסד מועט כזה כאשר כתבתי. ורשב"ם כתב דאין לפשוט קודם חלוקה ומתוך דבריו משמע שאין שותף יכול למכור חלקו כל זמן שלא נתברר שזהו חלקו, ואמת כי רבינו אבא מארי זצוק"ל חלק וכן כתב בשם ר"י ובשם ריב"ם שכתבו גם כן בשם ר"ת ונראה דזהו דוקא כשהמוכר קרקע שיש לו ודאי חלק בה אבל כאן הסמוך לקרקע של המצרן שמא אין למוכר שום חלק שם אלא בצד האחר אם יפול גורלו שם ובזה יתקיימו דברי רשב"ם ובזה יורו רבותינו דנראה שבזו קרקע הסמוכה למצרן אין לו כח לא למכור ולא להקדיש ודמי למסותא דפ"ק דב"מ ו' א' דמסיק התם כיון דאינו יכול להוציאו בדיינין דהקדשו אינו קדוש וה"נ זה החלק הסמוך למצרן אין יכול עתה בשעת המכר להוציאו בדיינין כי שמא לא יעלה לגורלו וע"כ אין מכר שלו מכר ויסתלק המצרן ויקנהו השותף. 