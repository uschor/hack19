<b>עוד </b>שאלתי פה קדוש בפעם ההוא אם חלו נשואין י"א אב למה אין שוחטין ערב ט' באב קודם חצות בעוד שהוא מותר לאכול והשיב נ"ל משום שנהגו העם שלא לאכול בשר מר"ח אב עד התענית לאחר ט' באב הוי ליה כדברים המותרים ואחרים נהנו בו איסור דמשמע בפ"ב דנדרים דהעובר עובר בבל יחל מדרבנן דכיון דאיכא איסורא לדידן מחמרינן בי' כמו בכיבוס בשבת שחל ט' באב להיות בתוכה דאסור אפילו לכבס ולהניח כדאיתא פ' בתרא דמסכ' תענית אמר רב ששת תדע דקבטלי קצרי דבי רב להכי לא שרינן אלא מחצי היום ט' באב וכדתניא בתוספתא מתקנין בט' באב למוצאי ט' באב: 
