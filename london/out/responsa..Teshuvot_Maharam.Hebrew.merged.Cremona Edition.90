<b>ואשר </b>שאלת על השידוכין ראובן שידך בת אחיו לשמעון והניחו תשומת יד ביד קבלנים על מנת שהחוזר בו יפסיד ערבונו ועברו כמה שנים וחזר בו ראובן. והנה שמעון תובע העירבון מיד הקבלנים שחזרוהו לראובן ותלמיד אחד מסייעו ואומר ערב דכתובה לא משתעבד. ועוד אסמכתא היא ולא קניא: <b>טעה </b>התלמיד בכל צדדין חדא דערב דכתובה משתעבד דמשה בר עצרי ערבא דכלתיה הוה. ומותבינן ערב דכתובה מי משתעבד. ומשנינן קבלן הוה. ועוד מה ענין זה לקבלנות דכתובה. קבלנות דכתובה זה המתפיס מעות לאשתו בכתובתה ומסרתו ביד שליש והחזירו לבעלים. אבל קבלנות זה אינו אלא עירבון לקיים התנאים ואסמכתא זו ודאי קניא. ואם נעשה דבר זה לפני חשובי העיר קיימא לן בזה ודאי אסמכתא קניא. כדמסקינן בנדרים דף כז והלכתא אסמכתא קניא. והוא דקנו מיניה בב"ד חשוב. ואפילו יש חשובים מהם בשאר מקומות אין לנו לילך אלא אחר ב"ד של אותו מקום. שנאמר ואל השופט אשר יהיה וגומר. וכל שלשה שנתמנו ב"ד על ישראל הרי הן כב"ד של משה רבינו שאם היה לילך אחר ב"ד של מקומות אחרים היה צריך לבקש בסוף העולם. וכ"ש על שידוכי אשה שהנהיגו הראשונים כן כדי שלא לבייש בנות ישראל. ויש מן הדין לקונטו ממון ורידוי הגוף ותלמיד המסייעו אין חולק כבוד לתורתו להחזיק יד מריעים ומן השמים מנעוהו מכבוד. ונכסו מיניה גילותיה של תורה. וכ"ש שלא יבין בעמקיה ולמוכיחים ינעם ועליהם ברכת טוב: שלמה בר יצחק: 