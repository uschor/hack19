<b>שאלה קס </b>בשר ששהה ג' ימים מעת לעת בלא מליחה שרי לצלותו ומותר לבשלו אחר הצלי או לאו: 
<b>תשובה </b>יראה דאסור לבשלו אח"כ וכן קבלתי מרבותי שכך כתב הר"ח א"ז ונראה דמשמע נמי הכי משום תשובת הרא"ש וז"ל ורבי מאיר ז"ל התירו לצלי ואף אם לא יצא הדם לחוץ הוי דם האיברים שלא פירש ומותר אבל לבשלו בקדירה אסור אעפ"י שאינו פולט ע"י מליחה פולט דמו לתוך הקדירה עכ"ל תשובת הרא"ש מדאמר דהא דשרי ע"י צלייה היינו משום דאפילו אם לא יפלוט הוי דם האיברים שלא פירש משמע בפשיטות דלא ברירא ליה שיפלוט הדם ע"י צלייה וא"כ אם יתבשל כ"ח שמא יפלוט אחר רתיחת המים בבישול מה שלא פלט ע"י צליה דאפשר הבשול פועל יותר מהצלייה שהמים הרותחים מרככין הדם שנתקשת בשהייתו ג' ימים ויפלו ויצ טפי מע"י צלייה ואע"פ דמצאתי שהעתיק אחד מהגדולים בשם גדול אחד דשרי לבשל אחר צלייה וכן שמעתי שנוהגים כך במקצת ארצות ואני מה שקבלתי כתבתי: 
