 ברשות הרבים מושיטין את הקרשים מזו לזו   ברשות הרבים אבל לא זורקין   חולית הבור והסלע שהן גבוהין עשרה ורחבין ארבעה הנוטל מהן והנותן על גבן חייב פחות מכאן פטור   הזורק ד' אמות בכותל למעלה מי' טפחים כזורק באויר למטה מי' טפחים כזורק בארץ והזורק בארץ ד' אמות חייב זרק לתוך ד' אמות ונתגלגל חוץ לד' אמות פטור חוץ לארבע אמות ונתגלגל תוך ד' אמות חייב   והזורק בים ארבע אמות פטור אם היה רקק מים שרשות הרבים מהלכת בו הזורק לתוכו ארבע אמות חייב וכמה הוא רקק מים פחות מעשרה טפחים רקק מים ורשות הרבים מהלכת בו הזורק בתוכו ארבע אמות חייב הזורק מן הים ליבשה ומן היבשה לים ומן הים לספינה ומן הספינה לים ומן הספינה לחברתה פטור ספינות קשורות זו לזו מטלטלין מזו לזו אם אינן קשורות אף על פי שהן מוקפות אין מטלטלין מזו לזו:<b>גמ'</b>  איתמר  ספינה רב הונא אמר מוציא ממנה זיז כל  שהוא וממלא רב חסדא ורבה בר רב הונא אמרי עושה מקום ארבעה וממלא והלכתא כותייהו דהוה ליה רב הונא חד לגבי תרי ואין דבריו של אחד במקום שנים אבל שופכין דידיה שופך להו אדופני  ספינה ואף על גב דנחתי מכחו לים    כחו בכרמלית לא גזרו רבנן:  ספינות   קשורות זו לזו מטלטלין מזו לזו הני מילי על ידי עירוב וכדרב ספרא  דתניא ספינות קשורות זו לזו מערבין ומטלטלין מזו לזו נפסקו נאסרו חזרו ונקשרו בין שוגגין בין מזידין בין אנוסין בין מוטעין חזרו להיתרן הראשון וכן מחצלאות הפרוסות לרה"ר מערבין ומטלטלין מזו לזו נגללו נאסרו חזרו ונפרשו בין שוגגין בין מזידין בין אנוסין בין מוטעין חזרו להיתרן הראשון שמחיצה הנעשית בשבת בין בשוגג בין במזיד בין באונס בין בטעות שמה מחיצה איני והא אמר רב נחמן לא שנו אלא לזרוק  אבל לטלטל אסור כי איתמר דרב נחמן אמזיד איתמר: