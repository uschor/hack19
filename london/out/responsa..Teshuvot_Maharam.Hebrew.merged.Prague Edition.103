קג. על דברי ריבות אשר בשעריכם אשיבכם לפענ"ד כי דבר פשוט הוא ששמעון ולוי וגד ודן חייבי' לפרוע לראובן כל מה שיברר בעדי' שהפסידו בעדותם כי לא הי' להם להעיד עליו שהוא גר דאפי' לשבע לשקר הי' מותר להם קודם שהי' מעידי' עליו שהוא גר כי בדבר הזה הו"ל סכנת נפשות ואין לך דבר שעומד בפני פקוח נפש ואפי' למיעוט חיישי' לגבי פיקוח נפש לפקח את הגל אפי' בעיר שרובה גוים דאיכא ס"ס שמא גוי ואת"ל ישראל שמא מת כבר כתו' ט"ו ע"ב כ"ש בנדון זה שהי' יכולי' לשבע באמת דקיי"ל נדרי' כ"ז ע"ב נודרי' להרגי' ולחרמי' וכו' ומוקי לה דאמר בפיו יאסרו כל פירות שבעולם עלי סתמא ואמר בלבו היום ואע"ג דבעלמא דברי' שבלב אינם דברי' לגבי אונסי' התירו דאנן סהדי שלכך הוא דעתו  אשכחן דאזלי' בתר מחשבתו כגון במברחת וכר"ש בן מנסיא ב"ב קל"ב ע"א לא נתכונה זו אלא להגון לה וכהנה רבות וטעמא משום דהוי אומדנא דמוכח וכ"כ רבינו וז"ל וכן נוהגים ששרים משביעי' יהודי' שתחתיהם שלא ילכו לעיר אחרת ויכולים לשבע סתם ובלבם יחשבו היום ואף אם יפרוש בשפתיו שלא ילך כל ימי חייו יכול הוא לחשוב שלא ילך עד שיראה למה או כמה ענינים יכול להערים ואם מבטל בשפתיו בלחש כ"ש שהוא ביטול גמור עכ"ל ובנדון זה נמי אם הם השביעו שיגידו אם הוא מזרע יעקב היו יכולי' לבטל בלחש בשפתותיהם כי מי שומע א"נ הוי מצי לאסוקי שם הגוי אביו של הגר יעקב על שם רמאות ולשתבעו אדעתי' דנפשיהו ונמצא שהיו נשבעי' באמת תדע דכל כה"ג מותר דהא בפ"ג דשבועות כ"ט ע"א גבי אם לא ראיתי גמל פורח באויר פריך ודלמא האי גברא ציפר' רבה חזא ואסיק שמי' גמלא וכי הוי משתבע אדעתי' דנפשי' משתבע וכו' ולא פריך ודלמא לא הי' בלבו לאסור אלא שעה אחת כדאמר גבי  אונסים דאמר בלבו היום אע"ג הא דפשיט' לן דדברים שבלב אינם דברים בעלמא בלא נדרי אונסי' ואפ"ה פריך ודלמא ציפר' רבה חזא וכו' אלמא דטפי איכא למתלי בהא מלתא דאסיק שמי' לדבר שאין שמו כך וכי קא משתבע אדעת' דנפשי' קא משתבע יותר מלילך אחר דברי' שבלב וא"כ גבי נדרי אונסי' כיון דשרי למיזל אחר דברי' שבלב כ"ש דמצי לאסוקי שם אבי הגר יעקב. ועוד זהו דבר  שמשנים שמות בני האדם. ועוד הא כתי' ונלוה הגר עליהם ונספחו בית יעקב אלמא גרים מקרו בית יעקב ונהי דזרע יעקב לא מקרו יש להתיר גבי אונסי' מדשרי' דברי' שבלב כ"ש זה. ועוד אין שינוי כ"כ אי מסקי שם הגוי יעקב כי הרבה גוים שמענו ששמם יעקב וכהנה וכהנה יכול להערים משום אונסי' ולא הי' להם הציל ממונם שהוא ס"ס אם יפסידו אם לאו ובודאי יפסידו גוף וממון חביריהם ואם הגופי' ניצולו משמיא הוא דרחימו עליהו כי א' מני אלף לא הייתי סבור שהי' להם להנצל כי אפי' כשמשומדים לבד מעידי' עליהם שורפי' אותם כ"ש  יהודי' מעידי' בו, מ"מ ממון שמפסידו על ידם ישלמו אם יש עדי' כמה הפסידו ושלום מאיר ב"ב. 