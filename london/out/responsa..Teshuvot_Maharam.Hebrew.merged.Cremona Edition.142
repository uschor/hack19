<b>שאילה </b><b>ישראל </b>שהשכיר פועלים קודם הרגל לבנות לו בניין כולו והתחילו לבנות לו קודם יום טוב ולא הספיקו לגמור מהו שיגמרו במועד לפי שאינם רוצים ליבטל ואם לא יהו מניחים להו לגמור במועד שוב לא יהו גמורים. וכבר הוא ככולו אבד ונגנב. כך דעתי נוטה שאסור להניח לגמור במועד דאמר שמואל מקבלי קיבולת בתוך התחו' אסור דהיינו גוי שקיבל מלאכה של ישראל קודם י"ט בתוך התחום אסור. דכי אזלי בני אותה העיר וחזו לגוי דקעביד מלאכה בי"ט אמרי האי ישראל יהיב עבידתיה בימא טבא נפק מיניה חורבא ולא ידעי דקבליה גוי מקמי יום טוב ומשמע דכי אסר שמואל כגון במלאכה הידועה שהיא של ישראל כגון בתוך התחום. אבל חוץ לתחום קאמר שמואל מותר. דהוי מקום שאין רגילין לבא שם. ואמר רב פפא אי איכא דישראל דרים שם ומקרבא להתם דאסור. דחזו ליה בני ההוא מתא. ומסקנא בחולו של מועד דשכיחי אינשי דאזלי מדוכתא לדוכתא אפילו חוץ לתחום אסור. ואמר מר זוטרא בריה דרב נתן בנו ליה אפדנא במועד אקלעו רב ורב ספרא ולא עיילו לגביה דקסברי אפילו חוץ לתחום אסור דרגילי למיזל התם: 