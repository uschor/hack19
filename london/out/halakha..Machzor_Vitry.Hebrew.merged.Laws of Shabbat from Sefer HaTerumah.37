<b>מותר</b> לתת בשבת מלח על נתחי עוף ואחרי כן יין ומים וינענע יחד. דאפי' לר' יוסי דאסר מים ומלח תחילה. הרי טעם וליחלוחית העוף הוי כמו שמן תחילה. והשתא דאין הלכה כר' יוסי בהילמי כדאית' פ"ק דעירובי' דאסר מים ומלה מועטין. א"כ מותר לערב תחילה מים ומלח מועטין ולטבול בו פתו או לשפוך על העוף או לטבול בו בליל ראשון של פסח שחל להיות בשבת. דטיבול ראשון אינו בחרוסת עד שיבא המרור שהוא עיקר המצוה שיהא לתאבון, וגם במשנה אינו נזכר חרוסת עד טיבול שני וצנון אסור למלוח כדי לשהות בתוך המלח יותר מחתיכה אחת. אבל לטבול במלח שרי. כדאמר רב נחמן. ויין בתוך העין אסור. וכן קילור אבל על גב העין שרי. ורוק תפל אסור: ומי שניגפה ידו או רגלו צומתה ביין בשבת אבל לא בחומץ דמחזי רפואה טפי. ואיכ' למיגזר משום שחיקת סימנין. אבל אי אגבה דידיה או דכרעיה שרי דהוי כמכה של חלל שמחללין עליה את השבת: ומי שיש לו חולי בשיניו לא יגמע חומץ לרפואה כדי לפלוט החומץ לאחר ששהה בפיו. אבל אם בלע החומץ מותר: כל האוכלין אוכל בשבת לצורך רפואה וכל המשקין שותה לצורך רפואה. אם רגילות בחול לאוכלן ולשתותן בלא רפואה. וכל האוכלין אפילו אינו רגילות לאוכלן לרעבו ולצמאו מותר לאוכלן אם אין לו חולי שהן לרפואה: החושש במתניו לא יסוך חומץ ויין. אבל סך הוא שמן. וורד כי אם בני המלכים על מכותיהם שכן דרכן לסוך בחול בלא מכה. ואסור ליתן תוך  מים חמין. אבל נותן חוץ למכה ושותת בתוך המכה. ואסור ליתן על המכה גמי יבש משום דעביד רפואה. כדאית' פ"ב דזבחי' ובירושלמי או' משום גזירה אטו משום להוציא דם. כדמשמ' פ' המוצא תפילין. ולא כתיתין יבישין מה שגורר מבגד פשתן: