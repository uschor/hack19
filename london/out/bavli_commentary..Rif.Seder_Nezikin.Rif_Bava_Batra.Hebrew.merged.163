אמר רשב"ג הערב לאשה בכתובתה וכו':גרסינן בערכין דף כג: ההוא גברא דזבנינהו לנכסיה וגירשה לדביתהו שלחה רב יוסף בריה דרבא לקמיה דרב פפא ערב תנן הקדש תנן לוקח מהו  א"ל אטו תנא כי רוכלא ניחשוב וניזיל נהרדעי אמרי דתנן תנן ודלא תנן לא תנן א"ר משרשיא כ"ה בגמ' וברא"ש   שרביא מאי טעמייהו דנהרדעי בשלמא מקדיש משום רויחא דהקדש ערב נמי מצוה הוא דעבד ולא מידי חסריה אלא לוקח מכדי מידע ידע דכל חד וחד איכא עליה כתובה אמאי ניזיל וניזבין איהו הוא דאפסיד אנפשיה וקיימא לן כותייהו:אמר רב הונא  שכיב מרע שהקדיש  כל נכסיו ואמר מנה לפלוני בידי נאמן חזקה אין אדם  עושה קנוניא על ההקדש דף קעה. ודוקא דאיכא בידיה שטרא דמקויים אבל איכא בידיה שטרא דלא מקויים  אמר תנו קיימיה לשטריה ונותנין לא אמר תנו אין נותנין מאי טעמא אדם עשוי שלא להשביע את  עצמו וה"ה היכא דליכא שטרא בידיה אי אמר תנו נותנין סוף דף קעד: רב ושמואל דאמרי תרוייהו ש"מ שאמר מנה לפלוני בידי אי אמר תנו נותנין לא אמר תנו אין נותנין מ"ט אדם עשוי שלא להשביע את בניו דף קעה. אמר בגמ' אי' רבה וכן מוכיח בפולפלא חריפתא דגרסי' רבה בה"א בסוף   רבא ש"מ שאמר מנה לפלוני בידי ואמרו יתומים חזר ואמר לנו אבא פרעתיו נאמנין 