אחד היה אומר לבחור אחד יש לי צער עליך שאינך עוסק בתורה ובמצות בעבור אביך אני מצטער שאהבתי אותו שהיה טוב ואינך טוב כמוהו. א"ל החכם לכבוד אביו אתה חושש שאתה אומר בשביל אביך ולכבוד אביך שבשמים לא הזכרת. כי כשאדם חוטא יש לצדיקים להצטער על שאין רצון הבורא בו שהוא רוצה שיהו צדיקים. שנאמר תהלים קמז יא רוצה ה' את יראיו וכתיב תהלים קמט ד כי רוצה ה' בעמו. ואם אדם רואה שנים שאין עוסקים בתורה ואין מקיימים המצות יקרב לבם אל אבותיו ויאמר לו הלא אבותיך עשו המעשים טובים ואתה למה לא תעשה כהם. תהא ביראת ה' מן המנצחים ולא מן המנוצחים כגון שבידך יכולת לעשות גדרים ולמחות ביד עוברי עבירות. ולא המנוצחים ותהא במילי דעלמא לענויין מן המנוצחים ולא מן המנצחים כשמקללים ומביישים אותך ומפסידי' לך תסבול ולא תענה להם: