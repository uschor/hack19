<b>פן תעלה בכל מקום. אתנן. ומחיר מהביא לקודש. </b>כתיב בפרשת ראה השמר לך פן תעלה עולותיך בכל מקום אשר תראה. והוא אזהרה למעלה בחוץ. כמבואר בזבחים ריש פרק השוחט והמעלה עיי"ש. והנה הרמב"ם ז"ל וסייעתו מנו בזה עוד לאו דשחוטי חוץ אלא דבקרא לא אשכחן בהדיא אזהרה בשוחט בחוץ. ולא ילפינן לה אלא בהיקש או בגז"ש מהעלאה בחוץ כמבואר שם בר"פ השוחט והמעלה עיי"ש. ורבינו הגאון ז"ל לא מנה אזהרה זו במנין הלאוין. וכבר ביארנו טעמו לעיל עשין קפ"א ובלאוין צ"ח. צ"ט. קע"ד. קפ"ב ובשאר דוכתי עיי"ש היטב. ועוד יתבאר בזה בס"ד. וכתיב בפרשת תצא לא תביא אתנן זונה ומחיר כלב בית השם אלקיך לכל נדר וגו' ואע"ג דשניהם בלאו אחד נאמרו. מ"מ מנאן רבינו הגאון ז"ל בשתים כשיטתו בכל כיו"ב. ולא כדעת הבה"ג וסייעתו ז"ל. וכן הרמב"ם וסייעתו ז"ל שכללום במצוה אחת. וקצת צ"ע מה שסתם רבינו הגאון ז"ל וכתב אתנן ומחיר סתם. ולא כתב כלישנא דקרא אתנן זונה ומחיר כלב. דהא ודאי הך לישנא דוקא הוא. וכדתנן בפ"ו דתמורה ל' ע"א. אתנן הכלב ומחיר זונה הרי אלו מותרין שנאמר שנים ולא ארבעה עיי"ש. וכן אתנן פנויה מותר מטעמא דלאו זונה היא לדידן דלא קיי"ל כר"א דאמר פנוי הבא על הפנויה עשאה זונה. כמבואר שם לעיל כ"ט ע"ב עיי"ש. אבל כיון שכתב אתנן סתם משמע אפי' של פנויה. ומיהו לפמש"כ לקמן לאו רס"ד רס"ה בדעת רבינו הגאון ז"ל ניחא שפיר עייש"ה. מיהו אפשר לומר דבכוונה נקט אתנן סתם. משום דאתנן זונה משמע שכבר היא זונה מעיקרא. ובאמת בסוגיא דתמורה שם מבואר דאפי' לא היתה זונה מעולם אלא דבביאה זו נעשית זונה מכאן ואילך נמי הוי אתנן. ועוד דאפי' אם גם לאחר ביאה זו לא נעשית זונה. כגון אלמנה לכה"ג גרושה וחלוצה לכהן הדיוט דלא נעשית זונה משום שאין איסורן שוה בכל לדעת הרמב"ם ז"ל וסייעתו. ולדעת שאר ראשונים אפי' בחייבי לאוין השוין בכל לא נעשית זונה אלא מהנך שאין קדושין תופסין בהן. ואפי' הכי הוי אתנן. כמבואר שם וברמב"ם פ"ד מהלכות איסורי ביאה ה"ח עיי"ש ובלח"מ שם. ועוד דמבואר שם דאתנן זכר נמי הוי אתנן. אע"ג דזכר לא נעשה זונה אלא משום דכתיב תועבה והא נמי תועבה היא עיי"ש. וע"כ אתנן זונה דכתיב בקרא היינו רק לומר אתנן של זנות. וכל ביאה אסורה מיקרי זנות. ולכוונה זו נקט רבינו הגאון ז"ל אתנן סתם ולא אתנן זונה כלישנא דקרא. וממילא נמי לא היה מצי למינקט מחיר כלב. דא"כ הוה משמע דגם אתנן אכלב קאי. ואין להאריך בזה. דבלא"ה אין זה דקדוק כ"כ. ובאזהרותיו שע"פ עשרת הדברות בדבור לא תנאף נקט רבינו הגאון ז"ל אתנן זונה ומחיר כלב כלישנא דקרא עיי"ש: 
