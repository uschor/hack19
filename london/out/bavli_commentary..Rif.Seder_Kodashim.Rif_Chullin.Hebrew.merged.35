ר' בגמ' וברא"ש איתא רב יוסף בריה דריב"ל כו'   יוסי בר' יהושע בן לוי מרבי יהושע בן לוי  הוריקה כבד כנגד בני מעים מהו אמר ליה טרפה אמר ליה ולא יהא אלא ניטלה   אמר רבא כיון שהוריקה   כנגד בני מעים  בידוע שנפלה לאור ונחמרו בני מעיה וטרפה:ההיא תרנגולתא דהוי בי רבי יהושע בן לוי אתא לקמיה דר"א הקפר ירוקין הוו ואכשרה והא אנן תנן ירוקין פסולה אמר ליה לא אמרו ירוקין פסולה אלא בלב  ובקרקבן ובכבד תניא נמי הכי באלו בני מעים אמרו בקרקבן ובכבד ובלב:ההיא תרנגולתא דהוה בי רב ב"ר יוסף כ"ה בגמ'   יצחק אתא לקמיה דר' אבהו אדומין הוו וטרפה והא אנן תנן אדומין כשרים א"ל אדומין שהוריקו וירוקין שהאדימו טרפה  :אמר רב שמואל בר חייא אמר רבי מני   ירוקין שהאדימו ושלקן  והוריקו כשרה מאי טעמא קוטרא עייל בהו אמר רב נחמן בר יצחק אף אני אומר אדומים שלא הוריקו ושלקן והוריקו טרפה מאי טעמא דאגלי בהתתייהו אמר רב אשי הילכך לא ליכול איניש אלא בשלקא ולא היא אחזוקי איסורא לא מחזקינן: דרסה וטרפה בכותל או שרצצתה בהמה והיא מפרכסת אם שהתה מעת לעת ושחטה כשרה:ר"א בן אנטיגנוס אומר משום ר' אלעזר 