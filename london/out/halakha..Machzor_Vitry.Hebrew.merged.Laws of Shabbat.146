<big><strong>קמו.</strong></big><br><b>וצריך</b> להזכיר הבדלה בחונן הדעת. שכך שנינו מזכירין גבורות גשמים בתחיית המתים ושואלין גשמים בברכת השנים. והבדלה בחונן הדעת. גבורות מתוך שהיא שקולה בתחיית המתים. ושאלה מתוך שהיא פרנסה קבעוה בברכת פרנסה. והבדלה. מפני שהיא חכמה קבעוה בברכת חכמה. אי נמי מפני שהיא ברכה דחול קבעוה בתחילת ברכה דחול: אחר מוצאי שבח לחול. וכן מוצאי יום טוב לחול. וכן מוצאי יום טוב לחולו של מועד. בכאן אומר אתה חוננתנו בחונן הדעת. והבדלה על הכוס. אלא שבמוצאי שבת מברכין על המאור ובשמים. ולא במוצאי יום טוב. דתניא אומרי' הבדלה במוצאי שבתות ובמוצאי יום טוב ובמוצאי יום הכיפורים ובמוצאי יום טוב לחולו של מועד. אבל במוצאי יום טוב לשבת לא מבדלינן: