<b>נטילת </b>ידים צריך לשפוך המים מן הכלי על ידיו ולא תוחבם לתוך המים  ולא לרחוץ ידיו בקילוח צינור המקלח מי גשמים ואפילו מקלחין מן המעין דבעינן כח גברא ואם תוחב את ידיו תוך הנהר או תוך המעין שפיר דמי ואז יברך על שטיפת ידים או טבילת ידים וצריך לשפוך המים על הידים עד פרק שלישי שהוא מקום כל פיצול האצבעות וישפכם פעמים על ידיו וצריך להגביהם פן יחזרו המים הראשונים ויחזרו על השנים ואסור לרחוץ ממים שרוחץ בהם חבירו כבר וצריך שיהא המים צלולין ולא עכורין הראוין לשתיית אדם ולא סרוחין ומאוסין ואפילו הם צלולין שראוין לשתיית בהמה: 
