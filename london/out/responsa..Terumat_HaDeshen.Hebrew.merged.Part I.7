<b>שאלה ז </b>האוכלים בסעודת חתן וכלה בשבת קודם המנחה שהיא עיקר שמחת סעודות חתן וכלה באלו הארצות והשעה עוברת לתפלת המנחה פטורין הן מן התפלה בשביל שמחת חתן וכלה או לאו: 
<b>תשובה </b>יראה דהך מילתא תליא בפלוגתא דרברבתא בפ"ב דסוכה תניא חתן ושושביניו וכל בני החופה פטורין מן התפלה ומן התפילין וחייבין בק"ש משום רבי שילא אמרינן תתן פטור וכולן חייבין ופרש"י פטורין מן התפילה דבעי כוונה ומן התפילין משום דשכיח שכרות וקלות ראש וחייבין בק"ש דמצות כוונה אינו אלא בפסוק ראשון משום רבי שילא אמרו חתן פטור מק"ש דטריד ושאר בני החופה חייבין ולית להו להני תנאי העוסק במצוה פטור מן המצוה ע"כ ואשירי כתב התם דאית להו להני תנאי העוסק במצוה פטור מן המצוה ואפ"ה חייבין בק"ש משום דבקל יכול לכוין בפסוק אחד לרבנן אפילו החתן ולרבי שילא החתן אי אפשר לו לכוין דעתו כלל ומודה רבי שילא דבני החופה אין חייבין רק בק"ש אבל לא בתפילין ותפילה ולאו משום דעוסקי במצוה הן דא"כ גם מק"ש יפטרו אלא ודאי לא עוסקין במצות מיקרי ואפ"ה פטורין מתפלה ותפילין מטעם דפרש"י דלעיל אדרבנן ופסק אשירי כר' שילא דלאו עוסקים במצות אינון כדמוכח בס' אשירי. והשתא נראה לדברי אשירי האידנא דבלאו הכי אנן לא מכוונין בתפלה כולי האי היו בני החופה חייבין בתפילה דלאו עוסקין במצוה אינון. אבל לרש"י דתלי טעמא דהני תנאי משום דסברי דעוסק במצוה אינו פטור מן המצוה ולעולם עוסקין במצות אינון אבל לא קי"ל הכי כדמוכח בכמה דוכתין בתלמוד בההיא דשומר אבידה בפרוטה דרב יוסף וא"כ לדידן היו פטורין כעין שאילתינו אתפילת המנחה וכן זכורני בימי חורפי בחתונה אחת בת ת"ח מופלג וזקן והוא וכמה תלמידי חכמים אחרים היו מסובין באותה סעודה והגיע שעת המנחה בסוף זמנה ואכלו וסעדו לפניהם ולא התפללו רק אחד עמד להתפלל על השלחן והאחרים תמהו עליו קצת וכשהגיע הדברים לפני אחד מהגדולים שלא היה שם אמר אלו הייתי שם הייתי סומך בפשיטות אהא דתניא פ' הישן דלעיל דשושבינין ובני החופה פטורין מן התפלה ודומה לי שלא ירד לחלק כמו שדקדקתי לעיל. הנלע"ד כתבתי: 
