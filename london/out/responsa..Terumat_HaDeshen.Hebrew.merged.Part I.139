<b>שאלה קלט </b>כזית של מצה ושל מרור צריך לבולעו בבת אחת או לאו: 
<b>תשובה </b>יראה דמצוה מן המובחר לבלוע כל הכזית כשהוא מרוסק בבת אחת והכי מוכח ממרדכי פרק ע"פ דכתב אהא דקאמר כורכו בבת אחת ואוכלו פי' היה נוטל כזית מצה וכזית מרור וכזית חרוסת וא"ת היאך מחזיק בית הבליעה כולי האי דהא כזית היינו חצי ביצה וי"ל דהוא דווקא כשהמאכל שלם אבל כשהוא מרוסק מחזיק טפי וכשהוא מגיע לבית הבליעה מרוסק הוא ולכך מחזיק כולי האי ע"כ. מכאן מוכיח דאין לבולעו הזית של מצה מעט מעט דאל"כ לא הוי קשה מידי דשפיר יוכל להכניס כל ג' הזיתים לפיהו ולכוס אותו ביחד ולבולעו ביחד מעט מעט אע"כ מצוה לבולעו בבת אחת להלל ה"ה לדידן זית אחד של מצה או של מרור. ואע"ג דרש"י שילהי פ' גיד הנשה פי' דא"א לבלוע זית כלו כאחת. התוס' סתרו אותו שם בהוכחות גמורות: 
 