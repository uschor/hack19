<b>אף </b>כי פני הדור כחלמיש עז וקשה. ואיש הישר בעיניו יעשה. להרים יד בתורת משה. למען הדין והמשפט לא אחשה: על אודות ר' אשר כ"ץ י"ץ אשר גדלה צעקתו לפני על כל הנעשה לו בווי"רונא הן על דבר ההכאות אשר הוכה פעמים בבית הכנסת עד שפוך דמו ארצה. וקרעו הטלית והתפילין שלו ואת הדם יצק על המחזור שהיה מתפלל בו כאשר הוגד אלי הירצה הדם הזה או אם יעלה לריח ניחוח. ונניח ענין זה כי הוא מעוות לא יוכל לתקון עד בא יום פקודת אלא שעוד הוסיפו לחטא וקם ר' נפתלי הכהן המכונה הירץ ומסר את בנו בעש"ג כאשר עילה מצאו שבקשו ממנו לברור דיינים אחרים ולא נתרצה תכף אלא נכנס בחדר והדלת סגר אחריו. ואך זה היום שקוינו למצא עלילה ללכת בעש"ג ויחלטו ממנו היותר מסרב לדין ישראל ותכף קבלו עליו בעש"ג כתא מכמר ונתפס באותו היום. ועוד היום הנה הוא עצור ומעוכב בידיהם בקנס שלא לצאת מן העיר: ואף כי ר' אשר הנ"ל כשראה שהיו מוסרים אותו בידי א"ה בקש מאביו ר' נפתלי הנ"ל שלא ימסור אותו וכי הוא מוכן לעשות כל דיני ישראל הן לברור דיינים הן מכל דבר. אף גם זאת לא נתרצה לו אביו הנז' אם לא על מנת שיצא מביתו הוא ואשתו ובניו אשר הוא הדבר אשר עליו הן דנין ונפלה החלוקה ביניהם שהאב אומר שנכסי הבית בחזקתו. והבן אומר אדרבה שהן בחזקתו מכל מקום רוצה האב שיתרצה בטרם יניח ידו ממנו מלהביאו בעש"ג. לפי מה שהגיד הנכבד כמהר"ר מסיר ליא"ון אשר היה שם ומחה בם על המעש' הזה ולא שמעו לקולו. והנה כאן כמה חטאות ואשמות. ראשונ' שלא שאלו ממנו דין ישראל כהוגן אלא בבהלה וטרוניי'. שנייה שהרי בו ביום שנעשת המסירה סמוך לאותו מעשה שלח ר' נפתלי הנ"ל שליח להתנצל על מה שעשה והיה יכול לבקש מאתי לכוף אותו לרדת עמו לדין ישראל. כאשר כבר עשה שבקש ממני ר' נפתלי לגזור על בנו הר' אשר י"ץ לקחת עמו פשרנים בוור"ונא וכן עשיתי וגזרתי עליו וכן עשה תכף ר' אשר ולקח פשרנים ואם היה חוזר וכותב לי ע"כ ככחי אז כחי עתה לחזור עליו ולגזור עליו אלא שהדברי' נראים לעינים שלא נתכוון אלא למצא עילה כדי ללכת בעש"ג. שלישית שלא היה לו להביאו בעש"ג עד אחרי נטילת רשות מב"ד. וכמו שכתב ר' משה מיימון בסוף הלכו' סנהדרין וז"ל כל הדן ישראל בידיניה' ובערכאות שלהם אע"פ שהיו דיניה' כדיני ישראל ה "ז רשע וכאילו חירף והרים יד בתורת משה רבינו שנאמ' ואלה המשפטי' אשר תשי' לפניה'. לפניה' ולא לפני עע"ז. היתה ידיה' תקפה ובעל דינו אלם ואינו יכול להוצי' ממנו בדיני ישראל יתבענו תחילה בדי"י ואם לא רצה לבא נוטל רשות מב"ד ומציל בדיני א"ה מבעל דינו עכ"ל רמב"ם. וכיוצ' בזה כתב רב' משה מקוצי בסמ"ג והרי לך בהדי' שצריך לתבוע ממנו תחילה בדי"י ואח"כ ליעול רשות מב"ד וזה לא עשה כן ואפי' את"ל דנטילת רשות מבני הקהל מועיל כדמשמע מתוך דברי ר' מאיר מ"מ היה לו להושיב בני הקהל אות' שכשרי' לדון את בנו אשר לאפוקי מאותם שהכהו בב"ה שאינם כשרים לדונו מכמה טעמי' ועל רוב האחרים היה לא לעשו'. ונניח כל זה מאחר שהוא צועק אוי ואבוי שהוא רוצה לעשות די"י וכן אמר בו ביום פשיט' ופשיע' שהוא חייב לסלקו מכל הערכאו' ומכל ההיזק שגרם לו לכל הפחות מה שגרם משעה שנתרצ' בנו אשר לעשות דין ישראל וגם פשיט' שאין בתפסתו שתפס ע"י גוים כלום כמו שכתב המרדכי בפ' הגוזל בתר' גבי ההוא שות' דהוו מנצו עלה בי תרי מר אמר דידי' היא ומה אמר דידיה היא דדמי' להך עובדא דר' נפתלי ובנו אשר וכו כתב נמי לפ' הגוזל קמ' דאין לו לתפוס ע"י א"ה כלל ואע"ג שאין מוסר גוף הישראל בידיהם רק הממון כי התם דקם חד מינייהו ומסר השותא לפרהגוני' דמלכ'. וגם ליכ' חילול השם והרמתי דבתור' משה רבינו שהרי אינו שואל בדיניה' אלא ע"כ תקופה בזרוע העע"ז הוא בא כ"ש וכ"ש הכא ק"ו בן ק"ו שהרי מוסר גוף בנו אשר בידיה' וגם שאל הדין והמשפט בערכאות שלהם אף אחר שתרצה בנו אשר לדון בדי"י. וכן היה מבקש ממנו כאשר העיד הנכב' מהר"ר מסיר ליאון אשר היה במעמד ויש כאן רשע וחירוף והרמת יד בתור' משה רבינו דודאי עבירה גדול' ועצומה היא זו ודיינינן ביה דין מסור אליב' דכ"ע. לכן הנני גוזר בכח חרם על ר' נפתלי הכהן שיסלק בנו אשר מן הערכאו' מכל וכל ויחזירהו בביתו הוא ואשתו ובניו כאשר היו מלפני הערכאות תוך יום אחד אחרי אשר יודע לו כתבי זה. ועוד אני גוזר על ר' נפתלי הנ"ל ובנו אשר הנ"ל שיבררו להם כ"א מהם דיין ישראל. ועל פי שני הדיינים יהיה כל ריב אשר ביניהם וגם הנני גוזר בכח חרם ע"כ הקהל מוור"ונא אות' שהם בני עונשים שאם ח"ו רבי נפתלי הכהן הנ"ל או בנו אשר הנ"ל ימעלו מעל בגזרתי זאת אשר אני גוזר על ר' נפתלי לסלק בנו מהערכאו' כנז' לעיל. ועל שניהם לברו' להם דייני' כנז' שיבדיל הן אותו שימעול מעל בחרם כדין מוחרם פן ילכדו גם הם ח"ו ברשת התרם ואם שמוע ישמעו עליה' תבא ברכת טוב וחיים ושלום: