<b>סימן קע </b>אשר שאלת אם חייב אדם להשלים פרשה של יו"ט שנים מקרא ואחד תרגום כבר דקדקתי ג"כ ונראה דלא נהגו רבותי להשלים והבאתי קצת ראיה מדברי רבינו שמחה בהגה"ה במיימוני שכתב וז"ל אע"פ דעיקר מצוה כל פרשה ופרשה בשבת עם הציבור אם לא עשה כן ישלים כולם בשמיני עצרת שבו גומרין הציבור ובלבד שלא יאחר ולא יקדים יום אחד מן הציבור עכ"ל. מכאן היה נראה דקבע היום שמשלימין בו הציבור ה' חומשי תורה בכל שנה ושנה משמע דעיקר חיוב דאצרכו רבנן להשלים עם הצבור היינו שכל יחיד ויחיד יקרא לעצמו כל התורה מראש ועד סוף בכל השנה כיון דטעמא הכי הוא לא צריך אלא שישלים פרשיות של כל התורה רק פעם אחת בשנה וא"כ פרשיות של יו"ט אין צריך להשלים שכבר השלימו כל אחת בשבתו אע"ג דלפי פי' ר"ח דפליג אר' שמחה ומעט משמע מפי' רש"י בפ"ק דברכיית דפי' ישלים אדם פרשיותיו של כל שבת ושבת ואלו יו"ט לא הזכיר דההגה"ה דכתבת לי ממנה קשה לי מאד להבין דרש"י פי' במס' מגילה ההיא דמאחרין לבא וממהרין לצאת בתרי גווני בפנים אחרים ואף האי דמייתי מרב דלא מוקים אמורא עליה מיומא טבא לחבריה ומפרש בגמרא דלאחר אכילה קאמר דטעמא משום שכרות ולא קאמר אשהות בבהכ"נ כלל ע"ש: 
