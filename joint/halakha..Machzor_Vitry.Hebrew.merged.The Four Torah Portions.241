<big><strong>רמא.</strong></big><br><b>הלל</b> ביחיד אסור לברך עליו לפניו ולאחריו בימים שאין גומרין בהן את ההלל. שאף בציבור אינו כי אם מנהג בעלמ'. וציבור הוא דעבדי זכר למנהג אבותם. אבל יחידים אין זכר למנהג נוהג בהם. ואפי' עשרה שפירשו מן הציבור הרי הן כיחידים שמתפללין לעצמן אחורי בית הכנסת מאחר שלא היו באסיפת הכניסה כשנים ושלשה הן לצורך כן. שאין זכר למנהג אלא בכינופייא של אותה העיר כשהם באגודה שלהן ואפי' לקרותו בלא ברכה אינן צריכין. גור אריה: ומעשה בא על ידו שהלכו להתפלל כבית האבל בראש חדש ורצו המניין לקרות הלל והורה הלכה למעשה דאין צריכין. דעשרה שפירשו מן הציבור הרי הן כיחידים: