<b>כמוצא </b>שלל אגיל בגלל מראה סולל ואחז דרכו עתי לכתו לתבונתו הוגי דתו, נתן ערכו שואב מימיו גם כל ימיו צורך טעמיו אל תוך חכו ואני אושרו כי רב יושרו אחרי דברו אלכה עד כה יפרוס מנו שלום רבינו, ויודיענו שירות רבן אלא אין לראות מראין היות צאצאיו כמותו. ובמה אברכך רבינו ואין קילורין שלך חסירין אך כמותך יפוצו מעיינותיך ואשרי שיננך היושבים לפניך ואני רחקתי מגאוני ואין סר אלי לשאול שלום לי אך עתה על לב נעימי חמודי ר' נתן החבר להקביל פני מורינו ורבינו שיחיה ואתיתי להתוות שנים ושלש דלתות אולי יעלה על לב מורי שיזכירני ויראתי בפריסת שלומו וקדחתי במעט מזער וקצת פופוטויי ושגיוניי אכין לפניך ומתוך כך יחול השלום וזו השאלה. יצו מורי להשיבני על עופות שנמלחו בפנים מכל צדיהם אך מבחוץ לא נמלחו ומלחו בשר אחר על בית קיבולם למליחת קדירה אם מליחה זו חשובה כמו חתכו ומלחו מה לי מליחת עוף מבחוץ למליחת פנים. וא"ת שצריך חוץ ופנים דהיינו הופכו ומולחו א"כ חתיכה עבה יהא צריך לבוקעה ולמולחה מן הצדדין ולא מצינו תקלות באיסורין ואם באת לחלק חתיכה עבה לעוף הואיל והוא חלול זו לא שמעתי. ועליה דמר דמי לבאר. <b>ועוד </b>יורנו רבינו על מה שראיתי בני אדם אוכלין שרשין מתוקין בשבת להנעים קול ודברים אחרים שאין דרך לאוכלם וגם גומעים ביצה חיה ואנו לא שנינו אלא כל האוכלים אוכל אדם לרפואה אבל אלו אין דרכם לאכול אלא לצורך מה שאמרנו ועוד אי דרכה של ביצה לגומעה חיה. כדאמר פ"ק דביצה מאי טעמא אסרה ר' יוחנן פר' אין מעמידין משום בישולי גוים הואיל ונאכלת כשהיא חיה. ומורי גאוני יבאר הדבר ויודיעני. <b>ואי </b>קיימא לן אומן קונה בשבח כלי דלא כגירס' ר"ח דאיהו גריס הלכתא אין אומן קונה בשבח כלי אבל אי קונה מסתפק אני בכלי מתכות הנתונים לאומן לתקן אם הם צריכים טבילה הואיל וקנאו והוי כמוכרו לו בשכרו או שמא לא אמרו בכהאי גוונא אלא דוקא בלקוחין ממש וכמעשה שהיה ואין פה ראיה אך שצויו והויה דמר תסמכני וענותך תרבני ושלום ישיבתך ותורתך יסגא מאד כחשק משרתך הצמא אל מימיך שמואל בן הרב ר' ברוך שיחיה. ומורי עיכב מלהשיבני על הלקח ארון הקודש מורי אבי רבינו ואחר כך השיבני. <b>הנמצא </b>כזה מזה בן מזה מימיו פרים נוזלים וקרים מהלכין דרך סילון מה לך אצל מי קילון איסתגרא בקמייתא כי אין בידי לא ראיה ברורה ולא הלכה סדורה ולא מפי השמועה אמורה אך טול מה שהבאת נותן עליו מלח והופכו ואין מחלק בין חתיכה עבה לקלושה ונראין הדברים שדרך פליטת האבר לצאת מצדו ולא מעבר אחד כמו דם של צד החוץ של עוף אין דרכו לצאת דרך פנים אלא בסמוך לו וכן כל חתיכה לכן צריך להופכו וכן כף שתשמישה בחמין בחוץ ובפנים מי שהיה מגעילה בפנים ולא בחוץ וכן להיפך כלום עלתה לו הגעלה עד שיכניסנה תוך הרותחין ואין חילוק בין עבה בין דקה ואפילו עבה הרבה הרתיחה מפלטת כל מה שבתוכה. ואני סבור שכך פירוש ההיא דע"ז ע"ו א' בסופה אמר רב הונא יורה קטנה בתוך יורה גדולה יורה קטנה ששואבין בה רותחין מתוך גדולה אין לה תקנה בהגעלת רותחין גופה כמו יורה גדולה ששריא במהדר ליה שפה אפומא הואיל דבלעה גם מצד החיצון אין דרכו לפלוט אלא דרך דופן הסמוך לו דאי לא תימא הכי מה לו להזכיר יורה קטנה מן הגדולה נשמע לקטנה. <b>ועל </b>לעיסת בשמים בשבת לבסומי קלא הואיל ואין שם מכה ואינו חושש בגרונו ששמן זית רפואתו דמי להא דתניא בתוספתא אין לועסין אצטבא בשבת אימתי בזמן שמתכוין לרפואה ואם מפני ריח הפה הרי זה מותר גם זה אינו מתכוין לרפואת הגוף ומותר.<b>ומה </b>שכתב מורי מאומן קונה בשבח כלי אם הוא כלקוח מן הגוי וצריך טבילה וכי יש אונאה או ביטול מקח הכלי שוה דינר ובעל הבית לא יתן לאומן אלא פשוט אלא פי' הוא קונה בשבח שכנגד שכרו ולא גוף הכלי אילו אומן היה רוצה לעכבו לא היה רשאי הלכך אין לו דין לוקח.<b>תאיר </b>מורי עיני היכן כתוב מנה של חול שהוא כ"ה סלעים משמע מקראי פ"ק דבכורות דמנה של קדש כפול היה ומוסיפין על המידות שתות, אימא דקרא משתעי במנה של חול ומנה של חול היה נ' סלעים או ס' סלעים. אל יחר בעיני מורי שהשבתיך בעבר השני עבור כי ארכו הימים שמא עשית היסח הדעת ותשובתי מוקרעת ובידך לעקור ולטעת באמת ואמונה לא ניתנה להכתב האהבה טמונה ביני וביניך איש תבונה. שמחה ב"ר שמואל. 