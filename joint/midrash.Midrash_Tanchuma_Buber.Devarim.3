ויאמר ה' אלי לאמר, רב לכם סוב את ההר הזה, ואת העם צו לאמר וגו' . זש"ה למנצח על שושן עדות מכתם לדוד ללמד , אימתי בהצותו את ארם נהרים ואת ארם צובה , והלא כבר נאמר  כי   חדשים ישב שם יואב וגו' , ואחר כך אומר וישב יואב ויך את אדום בגיא מלח , זש"ה קרוב מצדיקי מי יריב אתי נעמדה יחד וגו' , נתן הקב"ה תורה לישראל כדי שיזכו בה לכל האומות, אתה מוצא שיואב היה ראה סנהדרין, שנאמר   שמות הגבורים אשר לדוד יושב בשבת תחכמוני ראש  , זה יואב, ודוד חכם מן הכל, שנאמר ואדוני חכם  , ולא היו עושין דבר אלא על פי סנהדרין, שנאמר למנצח על שושן עדות מכתב לדוד , שושן עדות אלו סנהדרין, שנאמר סוגה בשושנים , עדות על שם התורה, שנקראת עדות, מכתם זה דוד, שעשה עצמו מך, ותם על שהלך בתמימות עם קונו, אימתי בהצותו את ארם נהרים, מהון כשהלך יואב להלחם עם ארם נהרים, יצאו לקראתו, אמרו לו אתה מבני בניו של יעקב, ואנו מבני בניו של לבן, והרי תנאי שלהם , דכתיב עד הגל הזה , כששמע יואב חזר אצל דוד, א"ל  מה אתה אומר הרי תנאו שבועת יעקב אבינו, מיד הושיבו סנהדרין שושן עדות,  למדוהו ואמרו באמת כך היה, אלא הם עברוהו תחילה,  בלעם הרשע מפני מה עבר, לא כך אמר מן ארם ינחני בלק מלך מואב וגו' , וכושן רשעתים לא שיעבד בנו, שנאמר ויעבדו בני ישראל את כושן רשעתים שמונה שנים , הם הרשיעו עלינו שתי רשעיות, כיון  ,שהורו] לו ב"ד, מיד חזר עליהם והרגן, שנאמר בהצותו את ארם נהרים וגו' , לא עם ארם עשה מלחמה, מהו ויך את אדום , היה צריך לומר ארם, ולא אדום, אלא כשבא יואב להלחם עם ארם, עמדו עליו בני אדום, ואמרו לו לא אמר לכם הקב"ה אל תתגרו בם , השיבם יואב לא כך אמר לנו אתם עוברים בגבול אחיכם בני עשו , הניחו אותנו לעבור ולא רצו, אמר יואב אם נחריב אדום עכשיו אין אנו מוצאים בחזירתנו לא אכילה ולא שתיה, אלא נניח אותם עד שנכה את ארם ונחזור עליהם, לכך נאמר וישב יואב ויך את אדום וגו' , אמר הקב"ה אתם החריבו את אדום קימעא קימעא, כיון שיגיע זמן אני אכלה ואחריב אותה, שנאמר וירשו  הנגב   וגו' , ואומר וגלות החל הזה וגו'  ואומר ועלו מושיעים בהר ציון לשפוט את הר עשו , באותה שעה והיתה לה' המלוכה .