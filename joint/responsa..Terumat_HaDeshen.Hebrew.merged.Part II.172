<b>סימן קעב </b>ומה שהקשית בדברי הספר מצות גדול בשניות באשת אחי האם בין מן האב או מן האם. דע לך כי בדקתי כמו בו' ספרי סמ"ג ובשלי ועוד באחד היה כתוב בהן כמו בלשון המיימוני בלי גמגום אבל ברובם מצאתי כמו בשלך דאשת אחי האם מן האב בלבד אשת אחי האם מן האם אין לה הפסק ולא ידענא עליה פירוקא כלל ואין חסרון בפשט הסמ"ג אפשר דסבר משום דאחי האם מן האם כיון דודאי משני צדדין היא יש להחמיר בה יותר. והכי עביד צריכותא פרק הבע"י אלא דהא קשה דהוא בהפך מסברת התלמוד לגמרי דהא אשת אחי האם מן האב תניא בהדיא בברייתא לאסורא ואשת אחי האם מן האם מבעיא ליה לתלמודא אי אסורה אי לאו משום דליכא צד אב ונהי דפשט ליה לאיסורא מ"מ איך יתכן דתיהוי גריע טפי מאינך דאיכא צד אב ואפילו אי בדורות האחרונות גזרו כדאיתא בתוס' מ"מ קשה אמאי לא גזרו מכ"ש דהיכא דאיכא צד האב דלא יהא לה הפסק ותו דע"כ אי אפשר לומר דאשת אחי האם מן האם אין לה הפסק דא"כ אשת אחי אם אמו אסור ואמימר מכשיר אשת אחי אבי אביו אע"ג דאיתא בההיא דרא ערוה דאורייתא. ונראה דסמ"ג סבר להלכה כאמימר מדלא מייתי ומונה שניות דידיה ומהאי טעמא נמי נראה להוכיח דאפילו אי הוי הסמ"ג כתב אשת אחי אמו מן האב ומן האם משני צדדין שאין להם הפסק אפ"ה א"א להעמידו דא"כ אשת אחי אם אמו שהוא מן האב ומן האם משני צדדין היתה אסורה ואלו אמימר מכשיר באשת אחי אבי אביו אע"פ שהוא ג"כ מן האב ומן האם משני צדדין ואע"ג דאיתא בדרא דידיה ערוה דאורייתא דאין לומר דאמימר וכ"ע מודין כיון דהאחוה משני צדדין אסירא דא"כ מאי מקשה לאמימר פ' החולץ היכי מוקים לה לוקי באחי אבי אביו מן האב ומן האם משני צדדין דאסירא לכ"ע. ותו דאיך יתכן דאחות אם אמו דלמטה דידיה ערוה דאורייתא שריא לאמימר כדמוכח בתוס' פ' כיצד דהיינו אחות אבי אביו ואשת אחי אם אמו דע"י קידושין באה תיהוי אסורה לדברי סמ"ג דכתב דאשת אחי האם מן האם אין לה הפסק מכל הלין נראה דלית נגר ובר נגר דפרקיניה וצור ישראל יאיר עינינו בתורתו. נאם הקטן והצעיר שבישראל: 
