<b>בפרק </b>ערבי פסחים אמרי' ר' יעקב בר אבא איקלע לבי רבא וכו' עד בי מטא לאבדולי קם שמעיה קא מדליק אבוקה משרגא פי' מדליק אבוקה בנר א"ל ר' יעקב בר אבא לרבא למה ליה למר כולי האי פי' הא איכא שרגא א"ל שמעא אדעת' דנפשיה קא עביד פי' אשר לא צויתיו א"ל אי לאו דשמיע ליה ממר מי הוה עביד א"ל ולא ס"ל מר אבוקה להבדלה מצוה מן המובחר וקשה ליה לה"ר יעקב הקדוש מקורביל למה איחר לו טעמו של דבר למה לא היה אומר לו האמת ופי' שודאי דבר אמת השיב דשמע' מדעתא דנפשיה עביד שמאחר דמנחה שרגא אין לו לחזר אחר האבוקה שהרי כל מצות של אור אין מחזרין עליה כדאמ' בברכות פ' אילו דברים אמר רב יהודה אמר רב אין מחזרין על האור כדרך שמחזרין על המצות אר"ז מריש הוה מהדרנא כיון דשמענא להא דאר"י א"ר לא מהדרנא ור' יעקב בר אבא השיב אי לאו דשמיע ליה ממך שיש מצוה באבוקה יותר לא היה עושה בך ורבא השיב לו ודאי זה שמע ממני שאם היו שתיהן מזומנות אבוקה ושרגא שמצוה מן המובחר באבוקה והיינו דאמר ולא סבר לה מר וכו' ומשום הכי אדלקה לאבוקה יותר משרגא שהיה סבור שכמו כן היה מצוה לחזר על האבוקה וזה לא אמרתי: שלח רבי' יהודה בר' קלונימוס בר' משה אל רבינו אפרים זצ"ל מי שהוא סומא אם יש לו לברך בורא מאורי האש אם דומה ליוצר המאורו' אם לאו ולא ראיתי שהשיב לו. ולפני מורי ר' אליעזר בר' יואל זצ"ל בא מעשה והורה שיש לו לברך מההיא דפרק הקורא את המגילה גמ' סומא פורס על שמע דתניא ר' יוסי אומר כל ימי הייתי מצטער על מקרא זה והיית ממשש בצהרים כאשר ימשש העור באפילה אמרתי מה איכפת ליה לעוד בין אפילה לאורה עד שבא מעשה לידי פ"א הייתי  באישון לילה ואפילה וראיתי סומא ואבוקה בידו ואמרתי לו בני אבוקה זו למה לך אמר לי כל זמן שאבוקה זו בידי בנ"א רואים אותי ומצילין אותי מן הפחתים מן הקוצים ומן הברקנים הא למדת שגם סומא נהנה מן אור האש הלכך מברך עליו. ואע"ג שפירשנו דאין מברכין על האור עד שיהנה מן האור ה"מ באדם שיכול ליהנות ולברך אבל סומא מברך עליו מיד וכן הלכה למעשה כי מורי ה"ר אליעזר היה בעל מעשים ובעל הוראות וראוי לסמוך עליו: 