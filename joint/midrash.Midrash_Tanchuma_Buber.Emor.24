ולקחתם לכם ביום הראשון וגו' . זש"ה שמע בני וקח אמרי , אמר הקב"ה הרבה לקיחות צויתי אתכם בשביל לזכות אתכם, אמרתי לכם ויקחו אליך פרה אדומה , שמא בשבילי, לא,  בשביל לטהר אתכם, לא כך כתיב והזה הטהור  , אמרתי לכם ויקחו לי תרומה , בשביל שאדור ביניכם, שנאמר ועשו לי מקדש ושכנתי בתוכם , דבר קשה כביכול אמר להם קחו אותי שאדור ביניכם, ויקחו תרומה אין כתיב כאן, אלא ויקחו לי תרומה, אותי אתם לוקחים. אמרתי לכם ויקחו אליך שמן זית זך , וכי אור שלכם אני צריך, אלא בשביל לשמור את נפשותיכם, שהנפש נמשלה לנר, שנאמר נר אלהים נשמת אדם , ועכשיו שאמר ולקחתם לכם ביום הראשון, לא בשביל שצריך לי אלא לזכות אתכם.