 דקטרי באצטרידא:  מפתחי חלוקה וכו':מותרין לכתחלה:ורצועות מנעל וכו':איתמר התיר רצועות מנעל וסנדל תני חדא חייב חטאת ותני חדא פטור אבל אסור ותניא אידך מותר לכתחלה קשיא מנעל אמנעל קשיא סנדל אסנדל מנעל אמנעל לא קשיא הא דתני חייב במנעל דאושכפי דמעשה אומן הוא וקשר של קיימא הוא והא דתני פטור אבל אסור בדרבנן דמעשה הדיוט הוא אלא שהוא קשר של קיימא ולפיכך פטור אבל אסור והא דתני מותר לכתחלה בדבני מחוזא כגון רצועות שיוצאות מגופו של מנעל וקושרין אותו על הרגל ועל השוק אחר שנועלין את המנעל דלאו מעשה אומן ולא קשר של קיימא הוא וסנדל אסנדל לא קשיא הא דתני חייב חטאת בדטייעי דקטרי אושכפי דהוא נמי קשר של קיימא   כגון האי נמי דקרו ליה השתא תאסמה דעביד ליה לפי מדת איסתויר'   דכרעיה וקטר ליה קיטרא מעלייתא ואם התירן בשבת חייב חטאת והאי דקתני פטור אבל אסור בדחומרתא דקטרי אינהו והיכי דמי דחומרתא   מיכנפא כולהו רצועות ומעיילן בחומרתא   דכי בעי מעיק הדר קטיר מאבראי דחומרתא וכי בעי מרווח והאי דקתני מותר לכתחלה בסנדל דנפקי ביה   בתרי דזמנין דנפיק ביה האי ומרווח ליה וזמנין דנפיק ביה האי ומעיק ליה והאי לאו קשר של קיימא הוא ולפיכך מותר לכתחלה     ערובין ק: אמר רב אמי בר אבא אמר רב אשי אסור להלוך על גבי עשבים בשבת שנאמר  משלי יט  ואץ ברגלים חוטא תני חדא אסור להלוך על גבי עשבים בשבת  ותניא אידך מותר לא קשיא   כאן בימות החמה כאן בימות הגשמים איבעית אימא הא והא בימות הגשמים ולא קשיא הא דאיכא שדאכי והא דליכא שדאכי ואיבעית אימא הא והא דאיכא שדאכי ולא קשיא הא דסאים מסאני והא דלא סאים מסאני ואיבעית אימא הא והא דסאים מסאני ולא קשיא הא דאית ליה עקוסא והא דלית ליה עקוסא והשתא   כולהו שריאין   ר' ירמיה הוה קא אזיל בתריה דרבי אבהו בכרמלית איפסיקא ליה רצועה דסנדליה א"ל שקול גמי   דחזי למיכלא דבהמה וכרוך עילויה אביי הוה קאים קמיה דרב יוסף בחצר איפסקא ליה רצועה דסנדליה א"ל מה איעבד ליה א"ל שבקיה ומאי שנא מדרבי ירמיה התם לא מינטר הכא מינטר:ר' אליעזר בן יעקב אומר קושרין לפני בהמה בשביל שלא תצא ואע"ג דאית ליה תרי איסורי מהו דתימא   חד מינייהו בטולי בטליה קמשמע לן אמר רב יוסף אמר רב יהודה אמר שמואל הלכה כר"א בן יעקב:קושרין דלי וכו':א"ר אבא א"ר חייא בר אבא אמר רב מביא אדם  חבל של גרדי מתוך ביתו וקושרו בפרה ובאבוס     ואמר רב נחמן אמר שמואל   אם כלי   קיואי הוא מותר לטלטלו בשבת ואוקימנא בחבל של גרדי דהיינו כלי קיואי:<b>מתני'</b>   מקפלין את הכלים אפילו ארבעה וחמשה פעמים ומציעין את המטות מלילי שבת לשבת אבל לא משבת למוצאי שבת רבי ישמעאל אומר 