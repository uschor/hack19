<b>ואלו </b>דברים שאבל אסור בהם בשבעת ימי אבלו  ברחיצה ובסיכה ובנעילת הסנדל ובתשמיש המיטה ואסור לקרות בתורה ובנביאים ובכתובים ולשנות  במדר' ובהלכות ובאגדות ואם היו רבים צריכים לו כגון שהיה נשיא ודורש לרבים אינו נמנע ובלבד שלא יעמיד תורגמן אלא יושב לו אחד בצדו של אבל ולוחש לו והוא משמיע למתורגמן והמתורגמן משמיע לרבים ונ"ב דה"ה אם יחיד צריך לו שמורה הוראה לצורך המעשה. וסוף פרק בג' פרקים בין לר"מ בין לר"י שרי לקרות באיוב ובדברים הרעים שבירמיה ובקינות אלא דפליגי במקום שאינו רגיל לשנות דלר"מ שרי ולר"י אסור ואע"ג דקיי"ל ר"מ ור"י הלכה כר"י הכא הלכה כר"מ דאמר שמואל הלכה כדברי המיקל באבל אבל בדברים שהוא רגיל לשנות אסור והא דאמרינן אבל חייב בכל מצות האמורו' בתורה חוץ מן התפילין פירש"י כגון קיום שאר מצות בעלמא אבל בהני אית בהו שמחה כשהוא לומד תורה ומשום הכי אסירי:  