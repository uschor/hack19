שחיטתו כשרה   עולה ויורדת מותר לשחוט בה לכתחלה  ומסוכסכת דקאמר רבא שחיטתו כשרה כשהוליך ולא הביא אבל אם הוליך והביא שחיטתו פסולה.וסכינא חריפא טובא דדמיא  לסאסא כשרה במערבא בדקי לה לסכינא בשמשא בנהרדעא בדקי לה במיא רב ששת בדיק לה בלישניה רב אחא בר יעקב בדיק לה בשערא בסורא אמרי בשרא אכלה בשרא בדיק לה אמר רב פפא צריכה בדיקה אבישרא ואטופרא ואתלת רוחתא:אמר   רב הונא האי  טבחא דלא סר סכיניה קמי חכם משמתינן ליה רבא אמר מעברינן ליה ומכרזינן אבשריה דטרפה היא ולא פליגי כאן בשנמצאת סכינו יפה כאן שלא נמצאת סכינו יפה:השוחט במגל קציר בדרך הולכתה וכו':אמר ר' חייא בר אבא אמר רבי יוחנן אף כשהכשירו ב"ה לא הכשירו אלא לטהרה מידי נבלה אבל באכילה אסורה:<b>מתני'</b>   השוחט מתוך הטבעת ושייר בה מלא החוט על פני כולה שחיטתו כשרה   רבי יוסי ברבי יהודה אומר מלא החוט על פני רובה:<b>גמ'</b>    אמר רב פפא משמיה דרבא שייר  בחיטי כשרה   רב נחמן אכשר משפוי כובע 