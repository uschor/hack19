מעשה בחכם אחד שראה בחלום אדם גבוה יותר מן הבית ופני אדם לו א"ל בא ואראך קבר אביך. והאדם הגדול הוליכו לקבר אבותיו והגביה הקבר אמר דבר עם אביך ראה שהיה אביו בכעס ולא רצה לדבר עמו. אמר האדם הגדול הגבוה אינו רוצה להשיב לך לפי שקבר שלו מוקף באבנים ולקחו גוים ב' אבנים ואינם נותן אחרים תחתיהם. והיה נראה לו כאלו ב' אבנים חסרו שם. ואח"כ אמר לו ועוד אביך כועס כי היה חייב לאיש פלוני ב' זקוקים. והזקוק אחד לא הספיק לפרוע למה לא פרעת בשבילו כשהקיץ שאל לאמו פרע אבי. אמרה כן אמר הוא למלאות הקבר אדמה והאבנים למלאות קבר אביו. אמרו לו לא תעשה. סכנת נפש היא לאחר ימים רבים ראה גוים שהוציאו עפר מבתיהם. אמר הואיל ואתם מפנים עפר מבתיכם תביאו לקבורות ואני אתן שכרכם זכר ראשית חלום ומילא קבר אביו וב' אבנים שחסרו שם אחרים תחתיהם ושאר קברים שנפלו מלא עפר ורצה לעשות כן לכל קבר וקבר ולא רצו הגוים להביא עפר. ומת לו בן ובת ומקצת הקהל אמרו לפי שהתחיל במצוה ולא גמרה כמו יהודה שמתו לו ער ואונן: