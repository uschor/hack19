<b>גרזן לא תניף.</b> כתיב בפרשת תצא וחרמש לא תניף על קמת רעך. ותניא בספרי כי תבא בקמת רעך יכול לעולם ת"ל וחרמש לא תניף. בשעה שאתה מניף חרמש על קמת בעה"ב. וקטפת מלילות בידך שלא תהא קוצר במגל וכו' עיי"ש. ושינה רבינו מלשון הכתוב דכתיב חרמש וכתיב גרזן. היינו משום דאיתרבי מקרא אפי' הנך דלאו בני חרמש. מדכתיב קמה לרבות כל בעלי קמה. כמבואר בפ"ז דמציעא פ"ז ע"ב עיי"ש. וגם משום שרצה להתחיל באות ג' לתשלום אותיות תשר"ק. ומשמע מלשון רבינו הגאון ז"ל דענין האזהרה הוא שלא יקצור ויאכל דרך קבע. אלא קוטף ואוכל דרך עראי. וכדמשמע בהדיא מלשון הספרי וזו היא דעת הסמ"ג לאוין קפ"ג והרא"ם ז"ל ביראים סי' קס"ג והראב"ד והרמב"ן ותלמידי הרשב"א ז"ל הביאם בש"מ שם ושארי ראשונים שם עיי"ש. וזה דלא כדעת הרמב"ם ז"ל בפי"ב מהלכות שכירות ה"ג דס"ל דענין האזהרה הוא שלא יאכל בשעה שהוא עוסק במלאכתו של בעה"ב אלא בשעת גמר מלאכה עיי"ש ובהשגות ובדברי הה"מ והלח"מ שם ובטור חו"מ סי' של"ז ובב"י ושאר אחרונים שם ובסה"מ לאוין רס"ז עיי"ש: 
