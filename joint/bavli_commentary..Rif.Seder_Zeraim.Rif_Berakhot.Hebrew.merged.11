לחתום אינו רשאי שלא לחתום:  פשיטא היכא דנקיט כסא דחמרא בידיה וקסבר דשכרא הוא פתח ובירך בדשכרא וסיים בדחמרא יצא   ואפילו סיים בדשיכרא יצא דתנן ועל כלם אם אמר שהכל נהיה בדברו יצא אלא היכא דנקיט כסא דשכרא בידיה וקסבר דחמרא הוא פתח בדחמרא וסיים בדשכרא מאי בתר פתיחה אזלינן או בתר חתימה אזלינן ולא איפשיטא  ולקולא עבדינן ולא מהדרינן ליה דספיקא דרבנן לקולא תניא  בשחרית פתח ביוצר אור וסיים במעריב ערבים לא יצא פתח במעריב ערבים יסיים ביוצר אור יצא בערבית פתח במעריב ערבים וסיים ביוצר המאורות לא יצא פתח ביוצר אור וסיים במעריב ערבים יצא כללו של דבר הכל הולך אחר חיתום ברכות:הכל לאיתויי מאי לאיתויי היכא  דאכל תמרי וסבר דנהמא אכל פתח ובריך בדנחמא וסיים  בדתמרי יצא אי נמי סיים בדנהמא  יצא מאי טעמא תמרי נמי מיזן זייני אמר רבה בר   חנינא סבא משמיה דרב כל  שאינו אומר אמת ויציב 