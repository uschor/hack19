<b>למלוג </b>תרנגולין צריך לערות תחילה מים הרותחין בכלי ריקם ואח"כ יכנוס בהן התרנגולין ואם עירו מים הרותחין מכלי ראשון על התרנגולת צריך לקלוף עור התרנגולת והשאר מותר ולפעמים א"צ קליפה כגון ששכבה התרנגולת בכלי בשעה שעירה מים הרותחין עליה כמו שהיא רגילה ללכת דאז הנוצה שלה נוטה כלפי מטה ומבדלת בין המים ובין הבשר ומשוה"כ אין הרתיחה נוגעת בבשרה ומותרת בלא קליפה אבל אם התרנגולת מהופכת רגליה למעלה אז המים הרותחין נכנסין בין הנוצות סמוך לבשר וצריך קליפה ואם מלגו התרנגולין ביחד בכלי שני ונמצא אחת מהן טריפה האחרות מותרות וגם הכלי: 
