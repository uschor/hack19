<b>דין</b> אסור לילך בספינה בשבת ואפי' נכנס בה מערב שבת משום דנראה כשט וגזי'  שמא יעשה חבית של שייטין. או גזירה פן ינהיגנה ד' אמות דרך המים שהן כרמלית. וכ"ש אם הולך חוץ לתחום אסור ואם נכנס בה ימים קודם שבת שרי להיות בה וללכת תוכה אף בשבת כדתניא. אין מפליגין בספינה פחות משלשה ימים קודם שבת ולדבר מצוה שרי אפילו מערב שבת. ולעבור ים האי שקורין אנגלטירא רגילות לעבור ביום אחד בשיש להם רוח טוב ומותר ליכנס בבקר מערב שבת אפילו שלא לדבר מצוה. אמנם בכל עיניין שנכנס בספינה או בהיתר או אפילו בשבת עצמה מותר לילך בכל הספינה אע"פ שהלך חוץ לתחום ואע"ג שלא שבת באויר מחיצות מבעוד יום. כרב דפסיק פ' מי שהוציאוהו כר"ג בדיר סחר וספינה. אבל בקרון אסור לילך אע"י שהגוי מנהיג הבהמה משום שמשתמש בבהמה והוה ליה צדדין איסורין. פ' מי שהחשיך: