בבא קמא פרק א -  תנו רבנן:  "כי יגח", אין נגיחה אלא בקרן, שנאמר:  "ויעש לו צדקיה בן כנענה קרני ברזל, ויאמר: כה אמר ה': באלה תנגח את ארם" וגו'. ואומר:  "בכור שורו הדר לו, וקרני ראם קרניו, בהם עמים ינגח", מאי 'ואומר'? וכי תימא: דברי תורה מדברי קבלה לא ילפינן. תא שמע: "בכור שורו הדר לו".
[תולדה ד'קרן' מאי היא? נגיפה, [נשיכה, רביצה ובעיטה]. מאי שנא 'נגיחה', דקרי ליה אב, דכתיב:  "כי יגח", 'נגיפה' נמי כתיב:  "כי יגף"! האי נגיפה, נגיחה היא, דתניא]: פתח בנגיפה וסים בנגיחה, לומר לך: זו היא נגיפה, זו היא נגיחה. מאי שנא גבי אדם, דכתיב: "כי יגח", ומאי שנא גבי בהמה, דכתיב: "כי יגף"? אדם דאית ליה מזלא, כתיב: "כי יגח", בהמה דלית לה מזלא, כתיב: "כי יגף".
[פסקא]. ארבעה אבות נזיקין: השור והבור והמבעה וההבער וכו'. מאי 'מבעה'? רב אמר: 'מבעה' זה אדם. ושמואל אמר: 'מבעה' זה השן. רב אמר: מבעה זה אדם, דכתיב:  "אמר שומר: אתא בקר וגם לילה, אם תבעיון בעיו". ושמואל אמר: מבעה זה השן, דכתיב:  "איך נחפשו עשו, נבעו מצפניו". מאי משמע? כדמתרגם רב יוסף: "איכדין איתבליש עשו, אתגליין מטמרוהי".
אמר רב אסי, אמר רבי זירא, אמר רב הונא: במצוה, עד שליש. מאי 'שליש'? אילימא שליש ביתו, אלא מעתה אי אתרמי ליה תלתא מצותא, ליתיב לכוליה ביתיה? אלא אמר רב זירא: בהדור מצוה, עד שליש במצוה. בעי רב אשי: שליש מלגו או שליש מלבר? תיקו. במערבא אמרי משום דרבי זירא: עד שליש משלו, מכאן ואילך, משל הקדוש ברוך הוא.
ב תניא. רבי נתן אומר: מנין שלא יגדל אדם כלב רע בתוך ביתו, ואל יעמיד סלם רעוע בתוך ביתו?  [תלמוד לומר]:  "ולא תשים דמים בביתך". תניא: צבוע זכר לאחר שבע שנים נעשה עטלף. עטלף לאחר שבע שנים נעשה ערפד. ערפד לאחר שבע שנים נעשה קמוש. קמוש לאחר שבע שנים נעשה חוח. חוח לאחר שבע שנים נעשה שד. שדרו של אדם לאחר שבע שנים נעשה נחש.  [והני מילי] דלא כרע במודים.
"וישכב יחזקיהו עם אבותיו, ויקברהו במעלה קברי בני דויד" . ואמר רבי אלעזר: 'במעלה', אצל מעלים שבמשפחה, ומאן נינהו? דוד ושלמה.  ["ויקברהו בקברתיו אשר כרה לו בעיר דויד], וישכיבהו במשכב אשר מלא בשמים וזנים". מאי 'בשמים וזנים'? רבי אליעזר אומר: זני זני. רבי שמואל בר נחמני אומר: בשמים, שכל המריח בהם בא לידי זמה.
ג "כי כרו שוחה ללכדני, ופחים טמנו לרגלי" . רבי אלעזר אומר: שחשדוהו מזונה. רב שמואל בר נחמני אומר: שחשדוהו מאשת־איש. בשלמא למאן דאמר: שחשדוהו מזונה, הינו דכתיב:  "כי שוחה עמקה, זונה". אלא למאן דאמר: שחשדוהו מאשת־איש, מאי 'שוחה'? אטו אשת־איש, מי נפקא מכלל זונה? בשלמא למאן דאמר: שחשדוהו מאשת־איש, הינו דכתיב:  "ואתה ה' ידעת את כל עצתם עלי למות". אלא למאן דאמר: שחשדוהו מזונה, מאי 'למות'? שהשליכוהו לבאר טיט. דרש רבא, מאי דכתיב:  "ויהיו מכשלים לפניך, בעת אפך עשה בהם". אמר ירמיה לפני הקדוש ברוך הוא: רבונו של עולם, אפלו בשעה שעושין צדקה, הכשילם בבני אדם שאינם מהגנים, כדי שלא יקבלו עליהם שכר.
ד "וכבוד עשו לו במותו".  מלמד שהושיבו ישיבה על קברו. פליגי בה רבי נתן ורבנן, חד אמר: שלשה. וחד אמר: שבעה, ואמרי לה: שלשים. תנו רבנן: "וכבוד עשו לו במותו", זה חזקיה מלך יהודה, שיצאו לפניו שלשים וששה אלף חלוצי כתף, דברי רבי יהודה. אמר לו רבי נחמיה: והלא גם לפני אחאב עשו כן? אלא, שהניחו  ספר תורה על מטתו, ואמרו: "קים זה מה שכתוב בזה". והאידנא נמי עבדינן הכי. אפוקי מפקינן, אנוחי לא מנחינן. ואי בעית אימא: אנוחי נמי מנחינן, 'קים', לא אמרינן. אמר רבה בר בר חנה: הוה אזילנא בהדיה דרבי יוחנן למשאל שמעתא, כי הוה עאל לבית־הכסא, והוה בעינא מיניה מלתא, לא פשיט לן עד דמשי ידיה, ומנח תפלין ומברך, והדר אמר לן: אפלו 'קים', אמרינן, 'למד', לא אמרינן. והאמר מר: גדול תלמוד תורה,  [שהלמוד] מביא לידי מעשה. לא קשיא, הא, למיגמר, הא, לאגמורי.
ה אמר רבי יוחנן משום רבי שמעון בן יוחאי: מאי דכתיב:  "אשריכם זרעי על כל מים, משלחי רגל השור והחמור". כל העוסק בתורה ובגמילות חסדים, זוכה לנחלת שני שבטים, שנאמר: "אשריכם זרעי", ואין 'זריעה' אלא צדקה, שנאמר:  "זרעו לכם לצדקה, קצרו לפי חסד". ואין 'מים' אלא תורה, שנאמר:  "הוי, כל צמא לכו למים". זוכה לנחלת שני שבטים, זוכה לכלה כיוסף, דכתיב:  "בן פרת יוסף וגו', בנות צעדה עלי שור". וזוכה לנחלת יששכר, דכתיב:  "יששכר חמר גרם". איכא דאמרי: אויביו נופלין לפניו כיוסף, דכתיב:  "בהם עמים ינגח, יחדו אפסי ארץ". וזוכה לבינה כיששכר, דכתיב:  "ומבני יששכר יודעי בינה לעתים, לדעת מה יעשה ישראל" וגו'.