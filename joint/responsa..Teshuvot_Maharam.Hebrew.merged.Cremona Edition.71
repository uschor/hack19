<b>השיב </b>ר' יצחק אשר אמרת יש בני אדם שמחזיקין מלמדי תינוקות בקבלן להיות ידו על התחתונה אם יחזור בו לא ידעו פסק הלכה. שא"כ במה מחלקין פועל מקבלן דבר פשוט הוא כי בפועל שאינו רשאי להתבטל כמו שכיר יום או שכיר חדש באותו אומ' רב שיכול לחזור בו אפילו בחצי היום מטעם עבדי הם וכו'. אבל קבלן שקבל עליו קמה לקצור או בגד לארוג והוא רשאי להתבטל רק שלאחר זמן יגמור באותו אין שייך לומר עבדי הם ולא עבדים כיון שרשאי להתבטל כשירצה. ודכוות' גבי מלמד תינוקות אם שכרו ללמוד כל הספר או חציו ולא קבעו בו זמן ללמוד בו ויכול להתבטל לכשירצה אז הוא חשוב קבלן אבל מה שבא לחלק בדבר האבד בין פועל לקבלן אין נרא לי כי אין סבר' לחלק ביניהם לדבר האבד ואשכחנא נמי כו'. סיום תשובה זו במקום אחר: 