למה תרצדון הרים גבננים , רבי יוסי הגלילי ורבי עקיבא, רבי יוסי הגלילי פתר קרא בהרים, בשעה שבא הקדוש ברוך הוא לתן תורה בסיני היו ההרים רצים ומדינים אלו עם אלו, זה אומר עלי התורה נתנת וזה אומר עלי התורה נתנת, תבור בא מבית אלים, וכרמל מאספמיא, הדא הוא דכתיב : חי אני נאם ה' וגו' כי כתבור בהרים, זה אומר אני נקראתי וזה אומר אני נקראתי, אמר הקדוש ברוך הוא: למה תרצדון הרים וגו', כלכם הרים אלא כלכם גבננים, היך מה דאת אמר : או גבן או דק, כלכם נעשה עבודת כוכבים על ראשיכם, אבל סיני שלא נעשה עבודת כוכבים עליו : ההר חמד אלהים לשבתו, : וירד ה' על הר סיני, אף על פי כן : אף ה' ישכן לנצח, בבית עולמים. רבי עקיבא פתר קרא בשבטים, בשעה שאמר שלמה לבנות בית המקדש היו השבטים רצים ומדינים אלו עם אלו, זה אומר בתחומי יבנה וזה אומר בתחומי יבנה, אמר להם הקדוש ברוך הוא שבטים למה תרצדון, כלכם שבטים, כלכם צדיקים, אלא גבננים, מהו גבננים, גנבים. כלכם הייתם שתפין במכירתו של יוסף, אבל בנימין שלא נשתתף במכירתו של יוסף : ההר חמד אלהים לשבתו. וכן אתה מוצא שקדם לארבע מאות ושבעים שנה בני קרח מתנבאין עליה שהיא עתידה להיות בתוך חלקו של בנימין, הדא הוא דכתיב : נכספה וגם כלתה נפשי, וכן הוא אומר : הנה שמענוה באפרתה וגו'. רבי יהודה אומר בית המקדש נבנה בתוך חלקו של יהודה, דכתיב : אפרתי מבית לחם יהודה. רבי שמעון אומר בתוך של מי שמתה באפרתה, ומי מתה באפרתה, רחל. יכול בתוך חלקו של יוסף שהוא מבניה, תלמוד לומר : מצאנוה בשדי יער, בתוך חלקו של מי שנמשל כחית היער, ומי נמשל כחית היער, בנימין, דכתיב : בנימין זאב יטרף. 
כי לא יעשה ה' אלהים דבר וגו' , יעקב זוג שנים כנגד שנים, ומשה זוג שנים כנגד שנים, יהודה כנגד מלכות בבל, זה נמשל באריה וזה נמשל באריה, זה נמשל באריה : גור אריה יהודה, וזה נמשל באריה : קדמיתא כאריה, ביד מי מלכות בבל נופלת, ביד דניאל שהוא בא משל יהודה. בנימין כנגד מלכות מדי, זה נמשל בזאב וזו נמשלה בזאב, זה נמשל בזאב : בנימין זאב יטרף וגו', וזו נמשלה בזאב : וארו חיוה אחרי תנינה דמיה לדב, רבי חנינא אמר לדב כתיב, דב היה שמה, היא דעתיה דרבי יוחנן, דאמר רבי יוחנן : על כן הכם אריה מיער, זו בבל : זאב ערבות ישדדם, זו מדי. ביד מי מלכות מדי נופלת ביד מרדכי שהוא בא משל בנימין. לוי, כנגד מלכות יון, זה שבט שלישי וזו מלכות שלישית. זה אותיותיו משלשין וזו אותיותיה משלשין. אלו תוקעי קרנים ואלו תוקעי סולפירים. אלו לובשי כובעים ואלו לובשי קיסים. אלו לובשי מכנסים ואלו לובשי פמלליא. אלו מרבים באכלוסין ואלו מועטין באכלוסין. באו מרבים ונפלו ביד מועטין, באיזו זכות, מברכתו של משה, שאמר : מחץ מתנים קמיו. ביד מי מלכות יון נופלת, ביד בני חשמונאי שהם משל לוי. יוסף כנגד מלכות אדום, זה בעל קרנים וזה בעל קרנים. זה בעל קרנים : בכור שורו הדר לו. וזה בעל קרנים : ועל קרניא עשר די בראשה. זה פרש מן הערוה וזה נדבק בערוה. זה חס על כבוד אביו, וזה בזה על כבוד אביו. זה כתיב בו : את האלהים אני ירא, וזה כתיב בו : ולא ירא אלהים. ביד מי מלכות נופלת, ביד משוח מלחמה שהוא בא משל יוסף. רבי פינחס בשם רבי שמואל בר נחמן מסרת הוא שאין עשו נופל אלא ביד בניה של רחל, הדא הוא דכתיב : אם לוא יסחבום צעירי הצאן, ולמה הוא קורא אותן צעירי הצאן, שהן צעיריהן של שבטים. 
בנימין זאב יטרף , מדבר בשופטיו, מה הזאב הזה חוטף כך חטף אהוד לבו של עגלון, הדא הוא דכתיב : ואהוד בא אליו והוא ישב בעליתא קרירתא : ויאמר דבר סתר וגו', אמר ליה כן אמר לי מריה דעלמא, נסיב חד חרבא ונתננה בגו מעיך, : ויצא הפרשדנה, פרתיה : ויצא אהוד המסדרונה, רבי יודן אמר ערפלא טורא. אמר רבי ברכיה ששם ישבו מלאכי השרת מסדרין. דבר אחר מדבר במלכותו, מה הזאב הזה חוטף כך חטף שאול את המלוכה, שנאמר : ושאול לכד את המלוכה על ישראל. בבקר יאכל עד, : וילחם סביב בכל איביו. ולערב יחלק שלל, : וימת שאול במעלו אשר מעל, מדבר במלכותו, מה זאב חוטף כך אסתר חוטפת המלוכה, הדא הוא דכתיב : ותלקח אסתר וגו'. בבקר יאכל עד, : ביום ההוא נתן המלך אחשורוש לאסתר המלכה את בית המן. ולערב יחלק שלל, : ותשם אסתר את מרדכי על בית המן, מדבר בארצו, מה הזאב הזה חוטף, כך היתה ארצו של בנימין חוטפת את פרותיה. בבקר יאכל עד, זו יריחו שהיתה מבכרת. ולערב יחלק שלל, זו בית אל שהיא מאפלת. רבי פינחס פתר קריא במזבח, מה הזאב הזה חוטף, כך היה המזבח חוטף את הקרבנות. בבקר יאכל עד, : את הכבש אחד תעשה בבקר. ולערב יחלק שלל, : ואת הכבש השני תעשה בין הערבים. 
כל אלה שבטי ישראל שנים עשר וגו' , כבר כתיב : ויברך אותם, ומה תלמוד לומר : איש אשר כברכתו ברך אתם, אלא לפי שברכן יהודה באריה, דן בנחש, נפתלי באילה, בנימין בזאב, חזר וכללן כלן כאחד ועשאן אריות ועשאן נחשים. תדע שהוא כן : יהי דן נחש והוא קורא אותו אריה, הדא הוא דכתיב : דן גור אריה, לקים מה שנאמר : כלך יפה רעיתי ומום אין בך. 
[לישנא אחרינא] ויקרא יעקב אל בניו , למה קרא להם, לגלות להם את הקץ, כתיב : מסיר שפה לנאמנים וטעם זקנים יקח, ומי הם נאמנים וזקנים, יצחק ויעקב אהרן ומשה. במשה כתיב : בכל ביתי נאמן הוא, וכן אהרן : תורת אמת היתה בפיהו, ומפני שאמרו : שמעו נא המרים, נדונו בשפתותיהם : לכן לא תביאו את הקהל הזה, הוי מסיר שפה לנאמנים וטעם זקנים יקח, זה יצחק ויעקב, יצחק היה מחבב את עשו שהיה הקדוש ברוך הוא שונא אותו, ואמר לו : ועשה לי מטעמים, ובקש לברכו ולגלות לו את הקץ, מה עשה הקדוש ברוך הוא העביר טעמו הימנו ולא ידע אלא התחיל חרד, שנאמר : ויחרד יצחק וגו', כיון שלא מצא מה לומר אמר : גם ברוך יהיה. ואף יעקב בקש לגלות לבניו את הקץ, שנאמר: האספו ואגידה לכם את אשר יקרא וגו', והעלים הקדוש ברוך הוא ממנו והתחיל אומר : ראובן בכרי אתה, הרי טעם זקנים יקח. 
האספו ואגידה לכם , שמנה אותן זקנים, כמו שנאמר : אספה לי שבעים איש מזקני ישראל, נאמר האספו, ונאמר הקבצו ושמעו, אלא הודיען שהן גולין שתי פעמים. : ראובן בכרי אתה, אתה הוא בכורי, אתה הוא דומה לי, אני עשיתי שמונים שנה אפלו טפת קרי לא ראיתי. : כחי וראשית אוני, אתה היית טפה ראשונה שלי. : יתר שאת ויתר עז, שלשה כתרים היו בידך, הכהנה והמלכות ובכורה, הכהנה, דכתיב: יתר שאת, ואין שאת אלא כהנה, דכתיב : וישא אהרן את ידיו. והמלכות, דכתיב: ויתר עז, ואין עז אלא מלכות, דכתיב : ויתן עז למלכו. הבכורה, דכתיב: ראובן בכרי אתה, ואבדת אותן, מי גרם לך, : פחז כמים אל תותר, ומהו נוטריקון רבי אליעזר אומר פחז"ת, השלכת על מעל צואריך, ז"ע יצרך עליך. רבי יהושע אומר פחז"ת חטא"ת זני"ת. רבי לוי אמר פחז סרסהו, זע"ת חרד"ת פר"ח חטא מעליך. דבר אחר, פחז, פסע"ת על דת, חלל"ת בכורתך, ז"ר נעשית. כמים, מהו כמים, אם יהא ביד אדם קיתון של מים והוא נשפך, אינו משתיר בו כלום, אבל אם היה של שמן או של דבש משתיר בו, לכך אומר: כמים אל תותר. : כי עלית משכבי אביך, בשעה שהבאת דודאים והיתה אמך אומרת לאחותה : המעט קחתך את אישי, את עלית משכבי וחללת יצועי, ומפני שחללת אותו הוי מרחוק עד שיבוא משה שכתוב בו : ומשה עלה, ויתר אותך ויקרבך, הדא הוא דכתיב : יחי ראובן, יצא ראובן ואזניו מקטפות. 
התחיל קורא שמעון ולוי אחים, אחים דפחתא, אמר להם אחים הייתם בדינה, דכתיב : ויקחו שני בני יעקב שמעון ולוי אחי דינה איש חרבו, ולא אחים ליוסף שמכרתם אותו. אמר רבי שמלאי בראובן כתיב : למען הציל אתו מידם להשיבו אל אביו, הרי ראובן לא היה במכירתו של יוסף, ואף יהודה אומר להן : מה בצע, הללו הם הגדולים נמצאת ששניהם מכרו אותו, תדע לך שבשעה שירדו למצרים לא לקח מאתם אלא שמעון, שנאמר : ויקח מאתם את שמעון, לכך קרא לשניהם כאחת. כלי חמס, מהו כלי חמס, אמר להם גזולים הם בידכם אינן שלכם, של עשו הן, שנאמר בו : ועל חרבך תחיה, כליו של חמס הן ואין חמס אלא עשו, שנאמר : מחמס אחיך יעקב. מכרתיהם, אמר רבי יוחנן לשון יוני הוא, מכירין [פרוש קורין לחרבות מכירין]. ויש אומרים מכורותיהן, מגורותיהם, כמא דאת אמר : מכרתיך ומלדותיך. בסדם אל תבא נפשי, כשיעמד זמרי ויעשה אותו מעשה בכזבי, אל יזכר שמי שם, שנאמר : ושם איש ישראל המכה וגו'. בקהלם אל תחד כבדי, כשיקהיל קרח את עדתו לחלק, לא יתיחד שמי עליהם, אלא : ויקח קרח בן יצהר בן קהת בן לוי, ולא אמר בן יעקב. כי באפם הרגו איש, וכי איש אחד הרגו והרי כתיב : ויהרגו כל זכר, אלא שלא היו כלם לפני הקדוש ברוך הוא אלא כאיש אחד, וכן הוא אומר : הן גוים כמר מדלי וגו', ומהו הן, לשון יוני הן אחד, וכן הוא אומר : והכית את מדין כאיש אחד, כיוצא בו : סוס ורכבו רמה בים, כסוס אחד ורוכבו. ארור אפם, לא קלל אלא אפם, וכן בלעם הרשע אומר : מה אקב לא קבה אל, ומה אם בשעת הכעס לא קלל אלא אפם, ואני בא לקללן. אחלקם ביעקב, כיצד עשרים וארבעה אלף נפלו משבטו של שמעון בזמרי, והיו אלמנותיו עשרים וארבעה אלף, ונחלקו שני אלפים לכל שבט ושבט, שנאמר: אחלקם ביעקב, וכל מי שמסבב על הפתחים, משבטו של שמעון, אמר הקדוש ברוך הוא אף לוי יהא מסבב, מה עשה הקדוש ברוך הוא האכילו פרנסתו בנקיות ונתקימה גזרת יעקב, גדלו הקדוש ברוך הוא ונתן לו אחד מעשרה והוא מסבב ואומר תנו לי חלקי, לכך נאמר: אחלקם ביעקב.
הרי שמעון ולוי יצאו אף הם פניהם מכרכמות, והיה מתירא יהודה שלא יזכר לו מעשה תמר, התחיל קורא לו : יהודה אתה יודוך אחיך, אמר לו הקדוש ברוך הוא אתה הודית במעשה תמר, יודוך אחיך להיות מלך עליהם. ידך בערף איביך, זה דוד שהוא עומד ממנו, דכתיב ביה : ואיבי תתה לי ערף. ישתחוו לך בני אביך, יצחק אמר לו ליעקב : בני אמך, שלא היתה לו אלא אשה אחת רבקה, אבל יעקב שהיה לו ארבע נשים אמר לו ליהודה בני אביך. גור אריה יהודה מטרף בני עלית, מטרפו של יוסף שאמרת : מה בצע. דבר אחר, מטרף, מטרפה של תמר, שהצלת ארבע נפשות, עצמך ותמר ושני בניה, אמר לו הקדוש ברוך הוא אתה הצלת ארבע אף אני אציל ארבעה מבני בניך, דניאל חנניה מישאל ועזריה, וקרא לו ארבעה שמות, גור אריה יהודה. : כרע שכב כארי וכלביא. לא יסור שבט מיהודה, זה כסא מלכות : כסאך אלהים עולם ועד שבט מישר, אימתי, ומחקק מבין רגליו, כשיבוא אותו שהמלכות שלו, שכתוב בו : ברגלים תרמסנה עטרת וגו'. עד כי יבא שילה, מי שהמלכות שלו. ולו יקהת עמים, מי שמקהה שני כל האמות, שנאמר : ישימו יד על פה אזניהם תחרשנה. דבר אחר, ולו יקהת עמים, מי שאמות העולם מתקהלין עליו, שנאמר : שרש ישי אשר עמד לנס עמים אליו גוים ידרשו. אסרי לגפן עירה, משיכניס כל ישראל שנקראו גפן, שנאמר : גפן ממצרים תסיע. ולשרקה בני אתנו, זה שכתוב בו : עני ורכב על חמור וגו'. דבר אחר, ולשרקה בני אתנו, מי שנוטע כל ישראל כשורק, שנאמר : ואנכי נטעתיך שורק, והיאך הוא עושה : וזרקתי עליכם מים טהורים. כבס ביין לבשו, שהיין הרבה בגבולו. ובדם ענבים סותה, ואין סותה אלא טעות, כדכתיב : כי יסיתך אחיך וגו', אם יטעו בהלכה תהא מתכבסת בתחומו. חכלילי עינים מיין, מכאן אתה למד שהיין הרבה בתחומו, כאדם שאומר לחברו מזג לי ושנה לי, שחכי ערב לי חיך לי לי, ולבן שנים מחלב, בזכות התורה : אם יהיו חטאיכם כשנים כשלג ילבינו. 
זבולן לחוף ימים ישכן , הרי זבולון קדם ליששכר שכן מיחסן יששכר זבולון, ולמה כן, אלא שהיה זבולון עוסק בפרקמטיא ויששכר עוסק בתורה, וזבולון בא ומאכילו, לפיכך קדמו, עליו אמר הכתוב : עץ חיים היא למחזיקים בה. יששכר כונס וזבולון מביא באניות ומוכר ומביא לו כל צרכו, וכן משה אומר : שמח זבולן בצאתך, למה שיששכר באהליך שלך הן שאת מסיעו לישב בהן. 
יששכר חמר גרם , יששכר מביא בחמור וזבולון באניות, שנאמר : והוא לחוף אנית. דבר אחר, יששכר חמר גרם, חמור גרם אותו, וכי מנין היתה לאה יודעת שבא יעקב, אלא נהק החמור ושמעה קולו ויצאת לקראתו. דבר אחר, יששכר חמר גרם, כשם שהחמור טוען את המשא כך יששכר טוען את התורה. רבץ בין המשפתים, אלו התלמידים שיושבים בארץ לפני חכמים, שנאמר : אם תשכבון בין שפתים. : וירא מנחה כי טוב, זו תורה, דכתיב : כי לקח טוב נתתי לכם. ויהי למס עבד, מהו מס, זו הלכה שהיו טועים בה היו מבקשים מידם, וכן הוא אומר : בעמק שלח ברגליו, בעמקה של הלכה. 
דן ידין עמו , כמיחד שבשבטים זה יהודה. דבר אחר, כאחד, כיחידו של עולם שאינו צריך סיוע במלחמה, שנאמר : פורה דרכתי לבדי, כך שמשון העומד מדן אינו צריך אחרים שיסיעו אותו, בלא חרב אלא בלחי חמור. : יהי דן נחש עלי דרך שפיפן, כל החיות מהלכות זוגות זוגות והנחש אינו מהלך בדרך אלא יחידי. דבר אחר, יהי דן נחש עלי דרך, כשם שהנחש נקמן, כך היה שמשון, שנאמר : ואנקמה נקם אחת, כיון שראה אותו יעקב אמר : לישועתך קויתי ה', אין זה מביא את הגאלה אלא מגד, שנאמר : גד גדוד יגודנו והוא יגד עקב, לאותו שהוא בא בעקב : הנה אנכי שלח לכם את אליה הנביא, שהוא משבט גד, לכך נאמר: והוא יגד עקב. 
מאשר שמנה לחמו , שבנותיו נאות, שנאמר : כי אשרוני בנות, וכן הוא אומר : יהי רצוי אחיו, בבנותיו. והוא יתן מעדני מלך, שבנותיו ראויות למלכות, שנאמר : המלבשכם שני עם עדנים. : נפתלי אילה שלחה, זו בקעת גנוסר שהיא ממהרת את פרותיה כאילה. הנתן אמרי שפר, שארצו מתברכת, שנאמר : נפתלי שבע רצון וגו', והם מבכרין מפרותיהם למלכים ומשפרים דבריהם, ואם היה בלבן עליהן היו מתרצין להן. : בן פרת יוסף, וכי פרת לית הוא יוסף, אלא מהו בן פרת, שעל ידי פרות נתגדל. 