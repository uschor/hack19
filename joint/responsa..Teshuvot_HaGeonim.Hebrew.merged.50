נ׳ למר צמח גאון ז"ל וששאלתם ראובן שנתן כותל שלו לחבירו ועמד השואל וסתרו בנה ועשה בלי שאלה סתם ואחר כך כעס עליו והקניטו בעל הכותל יש לו לסותרה ולבנותה ולומר לו סתור מה שבנית כך ראינו ראובן זה משעה שנתן לו רשות לבנות הכותל ובנה הכותל לפניו וסיכך על גבו קנאו לו לאותו הכותל והחזיק בו ואינו יכול להוציאו מידו ולא לומר לו סתור מה שבנית שכך שנינו נכסים שיש בהם אחריות בכסף ובשטר ובחזקה ואמרי׳ עלה בחזקה מ"ל אמר חזקיהו אמר קרא ושובו בעריכם אשר תפשתם שלש שנים דקתני ה"מ שלא בפניו אבל בפניו מלאלתר הויה חזקה וישראל זה הרי בנה וסיכך בפני חבירו ואין לו רשות להוציא הכותל מחזקתו לעולם ואם בעת שהשאילו כתבו עליו שטר שאלה או העיד עליו עדים שבשאלה שאלו אותו הכותל עד זמן מפורש ועכשיו כעס עליו והקניטו יכול למחות עליו ולערער עליו ולומר לו סתור מה שבנית על כותל שלי אם נשלם הזמן שהתנו ביניהם: