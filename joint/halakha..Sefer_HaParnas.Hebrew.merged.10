<b>תולע <i data-commentator="Haggahot of R' David Luria on Sefer HaParnas" data-order="1"></i> </b>הנמצא בפרי חולין ס"ז ב אם בא התולע בפרי בעודו באילן התולע אסור ואם בא בפרי לאחר שנתלש גם התולע מותר באכילה. ואם בעודו חי פירש מן הפרי לחוץ אז התולע אסור וכן התולעים הנמצאים בשרביטי פולין ועדשים אותן באו במחובר ואסורים התולעים ואותן זבובים הנמצאים בגוף הפולין לאחר שיצאו מן השרביט באו בתלוש ומותרין ואינם אסורים אא"כ פירשו מחיים ומשפירשו אין חוזרין ונכנסין לפיכך שרביטי פולין שנתבשלו ונמצא תולע באחד מהם זורק השרביט שנמצא בו התולע לחוץ <i data-commentator="Publisher's Haggahot on Sefer HaParnas " data-order="7"></i> ויש אוסרים אפילו ע"י ס' של היתר. אבל פולין בלא שרביט שנתבשל בקדירה ונמצא הרבה זיזין וזבובים בקערה כולן מותרין. ויש מחמירין ונותנין הפולין תחילה לבשל במים רותחין. כדי שימותו הזבובים מיד בתוך הפולין קודם שיפרשו מן הפולין לחוץ לתוך המים. ואם ראו אותן פורשין וחוזרין ואח"כ נתבשלו בקדרה. הם עצמם אסורים והתבשיל מותר מהר"ם. וכן זבובים <i data-commentator="Publisher's Haggahot on Sefer HaParnas " data-order="8"></i> הפורחים הנמצאים תוך התבשיל זורקן לחוץ והתבשיל מותר דאין בהן בנו"ט <i data-commentator="Haggahot of R' David Luria on Sefer HaParnas" data-order="2"></i>. ותולעים הנמצאים תוך קלח של ירק ודחוקים בפנים שאין חלל במקומו שיוכלו לרחוש ולילך כאשר הם שם אין בהם משום שרץ השורץ על הארץ ומותרין. וכן מבשלי קליות של חיטה ומצוין בהם תולעים בין הקליפה לחיטה מותרין. ותולעים הנמצאים בקמח אין תקנה לכברה בכברה ואסור למוכרה לגוי דחיישינן שמא ימכרנו לישראל אחר אבל אם המוכר רואה שהגוי עושה ממנו מיני מאכל לעצמו בפניו אז מותר למוכרו לו: 
