<b>דין תנור בשותפות. </b><b>שאלו</b> את ר'. ישר' וגוי שיש להם תנור בשותפות. מהו שיאמר ישר' לגוי טול שבוע של פסח ואני אטול לאחר כך כנגדן: וא"ר מתנה ישר' קודם הפסח ונוטל ממנו דמים מאותו שבוע. ואינו דומה לישר' וגוי שיש להם שדה בשותפות. לא יאמר טול חלקך בשבת ואני אטול בחול. לפי שכל הטורח. שהן טורחים בשדה לאמצע. וכשזה עודר בשבת נמצא שטורח בשביל ישר'. אבל כאן כיון שנטל דמים מתחילה מותר: וכן ישר' שרגיל לקבל ככרות ממערופייא שלו בכל יום. בשבוע של פסח אינו מקבל. אבל מקבל לאחר הפסח מאותו שבוע עצמו: