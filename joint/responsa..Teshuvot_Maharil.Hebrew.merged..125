<b>וגם   </b>נשאל אמאי מבדיל על הכוס מוציא אחרים מעומד כי יש דיעות במרדכי שאין להוציא אחרים אלא בישיבה שצריך קביעות:<b>תשובה   </b>ומה שמבדילין מעומד ולא חיישינן אמרדכי בהא שאלתי מקצת רבותי ואמרו דלא חזו רבנן קשישי דעבדי הכי. וחלקו דהאידנא אין נזהרין לשתות. ואין רגילין בקביעת ישיבה והסיבה. אמנם אני מצאתי באגודה שכתב וז"ל ואם תאמר בהבדלה איך פוטר אחד את חבירו בעמידה. י"ל כיון שקובעין עצמן לצאת ידי הבדלה קובעין נמי לבורא פרי הגפן עכ"ל. וש"י כ"מ נאום משרתך הקטן יעקב לוי:<b>נשאל   </b>למהרי"ל למי שעשה ב' ימים ט' באב והיכא דנדחה ליום א' אי צריך נמי להתענות ב' ימים:<b>ומה   </b>טעם אנו שופכין על הכבד אחר צלייתה כשאנו רוצים לבשלה אחר כך. ואנו אוכלין אותה בלא הדחה. ומה טעם שאנו מולחין הכבד:<b>וגם   </b>אנו מברכי' זמן על יין חדש אם אכל כבר ענבים מאחר דאישתנוין לעילוי. ואלו תשובותיו: