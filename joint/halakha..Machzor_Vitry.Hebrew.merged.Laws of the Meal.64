<big><strong>סד.</strong></big><br><b>ת"ר</b> סדר ברכת המזון כך היא. ברכת ראשונה ברכת הזן ברכת שנייה ברכת הארץ. שלישית בונה ירושלם. רביעית הטוב והמטיב. ובשבת מתחיל בנחמה ומסיים בנחמה. ואומר קדושת היום באמצע. ר' אליעזר אומר הרוצה לאומרה בנחמה אומרה. בשנייה ובשלישית אומרה. אבל בברכה שתיקנו חכמים ביבנה אין אומרה. וחכמים אומרים אין אומרה אלא בנחמה בלבד. והלכה כחכמים: תנו רבנן מניין לברכת המזון מן התורה. שנאמר דברים ח ואכלת ושבעת וברכת. זו ברכת הזן. את י"י אלהיך. זו ברכת זימון. על הארץ. זו ברכת הארץ. הטובה. זו בונה ירושלם. ובן הוא  ההר הטוב הזה והלבנון. אשר נתן לך דברים ג. זו הטוב והמטיב. אין לי אלא לאחריו. לפניו מניין. אמרת קל והומר כשהוא שבע ויברך . כשהוא רעב לא כל שכן. ר' אומר אינו צריך הרי הוא אומר ואכלת ושבעת וברכת את י"י אלהיך. זו ברכת הזן. אבל ברכת זימון נפקא ליה מגדלו לי"י אתי. על הארץ. זו ברכת הארץ. הטובה. זו בונה ירושלם. וכן הוא אומר ההר הטוב הזה והלבנון. אשר נתן לך זו הטוב והמטיב. אין לי אלא לאחריו לפניו מניין ת"ל אשר נתן לך משעה שנתן לך חייב לברכו: ובהטוב והמטיב צריך לומר מלכינו המלך הטוב והמטיב. רב פפא אמר צריכה שני  מלכיות לבד מדידיה : ומיבעי ליה לאדכורי ברית ותורה בברכת הארץ. דתניא ר' אלעזר אומר כל שלא אמר ברית ותורה  בברכות הארץ. ומלכות בית דוד בבונה ירושלם לא יצא ידי חובתו. נחום הזקן אומר צריך שיזכור בה ברית. ר' יוסי או' צריך שיזכיר בה . פלימו אומר צריך שיקדים ברית לתורה. שזו ניתנה בג' בריתות וזו ניתנה בג'  בריתות. ר' אבא  צריך שיאמר בה הודאה תחילה וסוף. והפוחת לא יפחות מאחת. וכל הפוחת מאחת הרי זה מגונה. וכל החותם מנחיל ארצו' בברכת הארץ. ומושיע ארץ  בבונה ירושלם. הרי זה מגונה . וכל שאינו אומר ברית ותורת  בברכת הארץ ומלכות בית דוד בבונה ירושלם לא יצא ידי חובתו. ובשתי ברכות קמייתא לא מיכפי ליה למאן דמבריך למעניה אמן לנפשיה אבל בבונה ירושלם עני בלחישה. דת"ר העונה אמן אחר ברכותיו הרי זה משובח. ותניא אידך הרי זה מגונה. לא קשיא הא בשאר ברכות הא בבונה ירושלם: