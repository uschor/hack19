<b>דין</b> קערות חולבות שהדיחם במחבת של בשר או איפכא. ואם שניהם בני יומם הכל אסור. ואם האחד אינו בן יומו וחבירו בן יומו הכל מותר. אפי' נאמר נותן טעם בר נותן טעם דמותר בצלי דווקא. אבל נתבשלו אסור. הכא מותר דאיכא תלתא נותני טעם על ידי המיס. אחד בשר במחבת בת יומא. ומן המחבת במים. ומן המים בקערות שאינן בני יומן שהוא היתר קצת. וגם לא קבלו כי אם מטעם שני. וכן הדין בקערות של בשר בני יומם שהודחו במים רותחין בכלי ראשון עם קערות חולבות אינן בנות יומם. דקודם היו במים שנגעו זו לזו חמין. א"כ איכא ג' נותני טעם של היתר. וכן בצים שנתבשלו במחבת חולבת מותר לתתם בפשטידא. או איפכא. נתבשלו במחבת של בשר מותרין בפלדון. וכן ירקות שנשלקו במחבת חולבת מותר לתתם בתבשיל של בשר ואפילו המחבת בת יומא. וכן איפכא. וכן קטנית פולין או פייש שבישל בקדירה חולבת מותר לערותם בקערה של בשר. ואפילו לכתחילה. ואפילו הקדירה בת יומא הבל מותר כמו דנים שעלו בקערה מותר לאוכלן בכותח. והני מילי כשהקערות אינן מלוכלכין בשיורי המאכל. אז שייך היתר של נותן טעם בר נותן טעם. ואם שניהן בני יומם הכל אסור שהמים נאסרו מחמת בשר של זה וחלב של זה וחוזר ונבלע בהם ואין כאן נותן טעם בר נותן טעם של היתר: