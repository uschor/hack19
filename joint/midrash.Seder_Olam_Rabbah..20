פרק כ
הרי הוא אומר ונסתם גיא הרי כי יגיע גי הרים אל אצל וגו' , חזון ישעיהו בן אמוץ וגו' , דבר ה' אשר היה אל הושע וגו' , דברי עמוס אשר היה וגו' , דבר ה' אשר היה אל מיכה המרשתי וגו'  מלמד שכולן נתנבאו בפרק אחד, אבל אי אתה יודע מי קדם את מי, כיון שאמר תחלת דבר ה' בהושע וגו' , ובעמוס הוא אומר שנתים לפני הרעש , ובישעיה הוא אומר בשנת מות המלך עזיהו וגו' , והוא היה ביום הרעש, דכתיב וינעו אמות הספים וגו' , דבר ה' אשר היה אל מיכה המרשתי בימי יותם וגו' , מלמד שכולן קדמו את מיכה, חזון עבדיה וגו' , אימתי היתה מלחמה זו, בימי אמציה, ומלך אין באדום וגו' , ומשנפלו אדומיים בימי אמציהו, לא העמידו מלך במקומן ולא זקפו ראש עד היום, ומשנפלו אדומיים כדבר אלישע, לא עמדו, אלא שנתעוררו בימי אחז ונפלו, ומשנפלו פלשתים בימי חזקיהו, לא העמידו מלך עד היום, ומשנפלו מלכי אשור בימי חזקיהו, לא העמידו מלך עד היום, ומשנפלה מצרים ביד נבוכדנצר לא נתנשאת עוד על הגוים עד היום, שנאמר מן הממלכות וגו' , ובני זרח וגו' , אלו נביאים נתנבאו במצרים, ובני קרח וגו' , אלו נתנבאו במדבר, וישלח ה' איש נביא וגו' , זה היה פינחס, ויבא איש אלהים אל עלי וגו' , זה היה אלקנה, המה יסד דויד ושמואל הראה באמונתם , אלו כ"ד משפחות כהונה ולויה, גד החזה ונתן הנביא התקינו מעשה הבית עם דוד, אסף והימן וידותון נתנבאו בימי דוד, אחיה אמר לשלמה הבית הזה וגו', ושכנתי בתוך בני ישראל וגו' , ובאחרונה אמר לו יען אשר היתה זאת עמך וגו' , שמעיה אמר לרחבעם  [לא] תעלו וגו' , ובאחרונה כשברחו מפני שישק היה דבר ה' אל שמעיה  [לאמר] נכנעו [לא] וגו' , וכי שישק שמו, והלא זבוב שמו, שנאמר ישרק ה' לזבוב , ולמה נקרא שמו שישק, שהיה יושב ומשמר אימתי ימות שלמה, שאין לנו כיוצא בו, וכיון שמת שלמה, בא ולקח אוצרות בית ה', עדו הנביא נתנבא על המזבח בבית אל ויאמר מזבח וגו' , ועזריהו בן עודד היתה עליו רוח אלהים, ויצא לפני אסא וגו' , ובעת ההיא בא חנני הראה וגו' , וגם ביד יהוא בן חנני וגו' , מיכיהו אמר לאחאב כה אמר ה' הראית את כל ההמון הגדול וגו' , ובשניה אמר לו לך התחזק ודע וראה וגו' , ובשלישית אמר לו יען אשר אמרו ארם אלהי הרים ה' וגו' ,  [ואיש אחד] מבני הנביאים אמר  [אל רעהו] וגו' , אמרו זה היה מיכיהו, ובאחרונה אמר לו מי יפתה וגו' , ובימי יהושפט ויצא אל פניו יהוא בן חנני וגו' , ויחזיאל בן זכריהו בן בניה וגו' , ויתנבא אליעזר בן דודוהו ממרשה וגו' , ובימי יהורם ויבא אליו מכתב וגו' , ובימי יהואש וישלח בהם נבאים להשיבם וגו', ורוח אלהים לבשה את זכריה וגו' , ובימי אמציה ואיש האלהים בא אליו לאמר המלך אל יבוא וגו' , ובאחרונה אמר לו ידעתי כי יעץ אלהים וגו' , אמרו [זה] היה אמוץ אחיו, ובימי אחז ושם היה נביא לה' עדד שמו וגו' , יואל ונחום וחבקוק נתנבאו בימי מנשה, ומפני שלא היה מנשה כשר, לא נקראו על שמו, וכן הוא אומר וידבר ה' אל מנשה ואל עמו ולא הקשיבו, ויבא [ה'] עליהם את שרי הצבא וגו' , דבר ה' [אשר] היה אל צפניה בן כושי וגו' , דברי ירמיהו בן חלקיהו וגו', אשר היה דבר ה' אליו וגו' , וגם איש היה מתנבא בשם ה' וגו' , היה היה דבר ה' אל יחזקאל בן בוזי וגו' , כולם נתנבאו סמוך לחרבן, ברוך בן נריה ושריה בן מחסיה ודניאל איש חמודות כולם [נתנבאו] בימי נבוכדנצר, מרדכי היהודי וחגי זכריה ומלאכי כולם נתנבאו בשנת שתים לדריוש, אתה מוצא בהן עשרה שנאמר בהן איש האלהים, ואלו הן, משה, ואלקנה, ושמואל, דוד, שמעיה, ועדו, ואליהו, ואלישע, מיכה, ואמוץ, שמואל וחנני נקראו הרואים, שנאמר בהם הראה , יחזקאל ודניאל נאמר בהם בן אדם:
סליק פרקא ובבא מציעאה