[את] כל הדבר אשר אנכי מצוה אתכם. שתהא  מצוה קלה חביבה עליך כמצוה חמורה.

אותו תשמרו לעשות. ר' אליעזר בן יעקב אומר: ליתן לא תעשה על כל  האמור בפרשה.

לא תוסף עליו ולא תגרע ממנו. מכאן אמרו , הניתנים במתנה אחת שנתערבו בניתנים  [במתנות ארבע] - ינתנו במתנה אחת.

ד"א: לא תוסף עליו. מנין שאין מוסיפים לא על לולב ולא על הציצית? ת"ל: לא תוסף עליו. ומנין שאין פוחתים מהם? ת"ל [ו]לא תגרע ממנו.

 ומנין שאם פתח לברך ברכת כהנים, שלא יאמר: הואיל ופתחתי לברך, אומר "ה' אלהי אבותיכם יוסף עליכם" וגומ'? ת"ל [כל ה]דבר, אפילו דבר לא תוסף עליו.
