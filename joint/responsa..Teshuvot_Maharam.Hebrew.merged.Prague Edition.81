פא. מלך עולמים, יוסיף לכם אורך ימים נעימים אהו' מיודעי החתומי' כנ' החתום מטה הבא להשיב בקצרה הנראה בעיני, כי כן נ"ל כל בן ברית חייב לכבד את אשתו יותר מגופו עולה עמו ואינו יורדת עמו בעולת בעל כתיב בעלייתו ולא בירידתו לחיים נתנה ולא לצער ומספר כתובה נלמוד אנא אפלח ואוקיר ואיזון והמכה את אשתו מקובלני שיש יותר להחמיר בו מבמכה את חבירו דבחבירו אינו חייב בכבודו ובאשתו חייב בכבודה ודרך הגוים בכך אבל חלילה וחלילה לשום בן ברית מעשות זאת והעושה יש להחרימו ולנדותו ולהלקותו ולעונשו בכל מיני רידוי ואף לקוץ ידו אם רגיל ובכך כי הא דרב הונא קץ ידא סנהדרי' נ"ח ע"ב אפי' בבבל אע"ג דאין דנין דיני קנסות בבבל מכין ועונשין שלא יקילו ראשם בכך ואם היא רוצה לצאת יוציא ויתן כתו'. ובתשו' הגאוני' מצאתי ושכחתי שם הגאון והאשה שקובלת על בעלה א"א לדור עם אמך ואחיותך המחרפי' ומגדפי' אותי חייב הבעל להוציאה משם לגור בבית אחר ואם לאו יוציא ויתן כתו' דאמר קרא היא היתה אם כל חי לחיים נתנה ולא לצער גם את זאת חייב להוציא דודתו מן הבית שהיא מקנטרת ומקנטת אותה וגורמת המחלוקת ביניהם ולנהוג בה דרך כבוד ואם לאו ענוש יענש.