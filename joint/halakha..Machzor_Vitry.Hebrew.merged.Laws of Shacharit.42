<big><strong>מב.</strong></big><br><b>ת"ר</b> המהלך במקום גדודי חיה וליסטין ואינו יכול להתפלל י"ח והביננו. מתפלל תפילת קצרה מאי היא אומר צרכי עמך ישראל מרובי' ודעתם קצרה. יהי רצון מלפניך י"י אלהינו ואלהי אבותינו שתתן לכל אחד ואחד כדי פרנסתו ולכל גוייה וגוייה די מחסורה והטוב בעיניך עשה. בא"י שומע תפלה. א' רב הונא הלכה כאחרים. ולא בעי לצלויי ג' ראשונות וג' אחרונות ומצלי לה מעומד ואפילו מהלך. מאי איכא בין הבינינו לתפילת קצרה. הבינינו צריך לצלויי ג' לפניה וג' לאחריה. וכי מטי לביתיה לא בעי לצלויי. ותפילת קצרה לא בעי לצלויי ג' לפניה וג' לאחריה וכי מטי לביתיה צריך לצלויי: והילכתא הביננו מעומד מצלי לה. תפילה קצרה אפילו מהלך: ואילו הן שבע מעין י"ח. או' ג' ראשונות. ואחר כך אומר הביננו י"י אלהינו. רצה תשובתינו. סלח לנו. גואלינו ותרפא חליינו וברך שנתינו. א"ר חגי אם היו גשמים מרובי' או' וברך שנתינו בגשמי ברכה. ואם עת טל או' וברך שנתינו בטללי ברכה. כי מפוזרים אתה תקבץ והתועים בדעתך ישפוטו ועל הרשעה תניף ידך וישמחו כל חוסי בך בבינייך עירך וכסא דוד מהרה יכון כי טרם נקרא ואתה תענה. כאמור והיה טרם יקראו ואני אענה עוד הם מדברים ואני אשמע ברוך אתה י"י שומע תפילה: ובהלכות רב אלפסי מצאתי כך: ר' יהושע או' מעין י"ח. מאי מעין י"ח. א' רב מעין כל ברכה וברכה. ושמואל א' הביננו י"י אלקינו לדעת את דרכיך. ומול את לבינו ליראתך. מרבה לסלוח היה לנו. להיות גאולים רחקינו ממכאוב. ודשנינו בנאות ארצך. והנפוצים מארבע תקבץ. והתועים בדתך ישפוטו. ועל הרשעים תניף ידך. וישמחו צדיקים בבנין עירך ובתיקון היכלך. ובהצמחת קרן לדוד. ועריכת נר לבן ישי משיחך. בטרם נקרא ואתה תענה טרם נדבר ואתה תשמע. כי הוא עונה בכל צרה ופודה ומציל. בא"י שומע תפילה: א' רב נחמן א' שמואל כל השנה כולה מתפלל אדם הביננו חוץ ממוצאי שבתות וממוצאי ימים טובים. מפני שצריך לומ' הבדלה בחונן הדעת. א' רב ביבי בר אביי כל השנה כולה מתפלל אדם הבינינו חוץ מימת גשמי' מפני שצריך לומר שאלה בברכת השנים: וקאמרי רבנן הני מילי בשעת הדחק אבל שלא בשעת הדחק אין מתפלל הבינינו: