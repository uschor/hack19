<b>סימן צב </b>שפתי כהן ישמרו דעת אהובי מה"ר שמעון כ"ץ אשר דרשתני על אשה אחת שנתפסה על נפשה מחמת גניבה שגנבה והודית ע"י עינוי שגנבה ובכן היתה הסכמת הכל שדתה להמית ומ"מ ע"י פעולת הקהל הוציאו יציאות רבות שנפדת ושאלת אם מותרת היא לבעלה ישראל וכתבת דבסמ"ק כתב דע"י נפשות כגון ע"י גניבה בנ"ד אסורה אפי' לבעלה ישראל. יפה כתבת דכן כתב סמ"ק וכן כתבו התוס' פ' שני דכתובות וכן פי' רש"י שם דחיישינן שמא נתרצית מחמת הצלה וא"כ אסורה אפילו לבעלה ישראל וכ"כ סמ"ג בשם ר"י וכ"כ אשירי ומרדכי וכן הר"י דאורלנ"ש מדיוקא דמתני' דההיא בבא ע"י נפשות אסורה אפי' לבעלה ישראל לא ידענא שום גאון דכתב בענין אחר זולתי הרמב"ם ואיך יתכן למשבק כל הני ולמיסמך אדרמב"ם לחודיה. ואין נראה להתיר מטעם דעדיין לא היה נגמר דינה להריגה אע"פ שהסכמת הכל היתה אחת דתה להמית מ"מ לא נגמר ונפסק הדין בפליליהם ופסק אשירי כדחזקיה לגבי דר' יוחנן דבעינן נגמר דינם להריגה דנראה דההיא קאי דווקא אנשי גנבי ורוצחים דמחמת פשע בעליהן מפקירין נשיהם כדפי' רש"י להדיא שם ונראה דמש"ה בעי חזקי' נגמר דינה להריגה דמקמי הכי לא מפקרי נשותיהם אבל היכא שהאשה נתפסת ע"י נפשות מחמת פשע דידה י"ל דלא בעינן נגמר דינה. אמנם מפי' רש"י במתניתין משמע קצת דאפי' משום פשע דידה בעינן נגמר דינה דפי' ע"י נפשות אסורה דכיון דנידונת למות אך נוכל לומר דרש"י אפירושא דגמרא קאי דמוקי אנשי רוצחים ור"ל נידונת משום בעליהן. עוד היה לצדד קצת להיתר מתשובת רבינו שמחה שבידי דכתב בכ"מ שהיא סבורה לחזור ע"י פדיון מותרת וכן נמי אחרי שהקהל פעלו להצילה וכן עלתה בידה נימא דאיכא בטח על ככה ולא המציאה נפשה להתרצות לזנות בשביל הצלת נפשות דסבורה היא לינצל ע"י פדיין ושחדים ואמת הוא שהנכרים באשכנז אפי' בפליליהם חסים על הנשים אפי' ישראלית ומחפשים זכות בשביל שחדים להציל ממות מ"מ לא מלאני לבי להתיר מצדדין שהן נראין כמו סברת הכרס ע"כ שאל נא לרבותי' הקרובים אל החלל המה יורו בנדון זה וכאשר יבארו דעתם אם חפץ אתה מאז להודיע בשלמות דבריהם אשיב לך ג"כ מסקנתי דכל כה"ג ניח לכולן דלימטייה לכל שיבא מכשורא: 
