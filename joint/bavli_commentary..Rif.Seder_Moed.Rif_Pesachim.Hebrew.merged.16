ברותחין ובכלי ראשון אמר רב הונא בריה דרב יהושע ועץ פרור מגעילו ברותחין ובכלי ראשון קסבר כבולעו כך פולטו: נקוט הא כללא בידך דמאני דאעא ומני דפרזלא ושאר מיני מתכות  ובורמי דגללי דאישתמש בהו חמירא כולה שתא בכלי ראשון צריך למיגעלינהו בכלי ראשון והני דאישתמש בהו בכלי שני כגון קערות וכיוצא בהן כי שדי עלייהו רותחין בכלי שני ומשהי להו  בגוייהו עד דפלטן שפיר דמי דגמרינן להו מגיעולי נכרים דכתיב בהן  כל דבר אשר יבא באש תעבירו באש וטהר   ע"ז דף עה: ת"ר  הלוקח כלי תשמיש מן הנכרים דברים שלא נשתמש בהן כל עיקר מטבילן והן טהורין דברים שנשתמש בהן ע"י צונן כגון כוסות וצלוחיות וקיתוניות מדיחן ומטבילן והן טהורין דברים שנשתמש בהן על ידי חמין כגון יורות וקומקמוסין ומחמי חמין מגעילן ומטבילן והן טהורין דברים שנשתמש בהן ע"י האור כגון שפודין ואסכלאות מלבנן ומטבילן והן טהורין   שם עז. כיצד מגעילן אמר רב הונא מניח יורה קטנה לתוך יורה גדולה:ויורה גדולה מאי עביד לה ת"ש דההיא יורה דהוה בי רב עוקבא   אהדר לה  שם עו:צ"ל גדנפא דלישא  לישא אפומא ומליא מיא וארתח אמר רבא מאן חכים למעבד הכי אלא רב עוקבא דגברא רבא הוא וקסבר כבולעו כך פולטו מה בולעו בניצוצות אף פולטו בניצוצות.והני מילי בשאר ימות השנה אבל בפיסחא דאסיר למעבד בלישא עביד לה גדנפא דטיגא ומרתח לה:  בעו מיניה מאמימר הני מאני  דקוניא מהו לאישתמושי בהו בפסח ירוקי לא תיבעי לך דודאי אסירי כי תיבעי לך חיורי ואוכמי היכא דאית בהו קרטופני לא תיבעי לך דודאי אסירי  כי תיבעי  לך דשיעי מאי אמר להו חזינא להו 