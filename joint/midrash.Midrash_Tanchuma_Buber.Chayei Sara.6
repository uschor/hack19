ד"א ואברהם זקן. שקנה שני עולמות, בראשונה היה שמו אברם, ועכשיו נוסף לו ה', שירש שני עולמות, שבזכותו נבראו העולם הזה והעולם הבא. אמר ר' חלפתא בר כהנא, כתיב אלה תולדות השמים והארץ בהבראם , הן הן האותיות שבאברהם, הוי שבזכותו נבראו העולם הה והעולם הבא, הוא שאמר לו הקב"ה ואעשך לגוי גדול , למה לא אמר לו ואשימך אלא ואעשך, אמר ר' ברכיה הכהן בשם ר' חייא אביו, שאמר בשם רב יהודה בר יחזקאל ורבותיו משום רבותינו שבגולה, אמר הקב"ה לאברהם, אני בורא אותך בריה חדשה ומחדשך, ואגדלה שמך, אמר ר' יהודה הלוי ב"ר שלום אמר הקב"ה לאברהם אני עושה שמך למנין אברים שבך, מה אברים רמ"ח, אף שמך רמ"ח. ואגדלה שמך והיה ברכה , אימתי הראה לו הברכה בזקנותו, שנאמר ואברהם זקן.  
בא בימים, מהו בא בימים, ר' יוחנן אמר בוילון של העולם הזה, ור' אלעזר אמר בעולם הה ובעולם הבא, לכך נאמר בא בימים, אמר לו לזרעך נתתי את הארץ הזאת וגו' , הראה לו מה שבעולם הזה ומה שבעולם הבא, לכך נאמר בא בימים. 
 וה' ברך את אברהם בכל , מהו בכל, עד שהוא בין הבתרים בישרו שהוא נותן לו בן אחר חמשים ושתים שנה, כיצד ר' יוחנן ור' חנינא אומרים בן מ"ח שנה הכיר אברהם את בוראו, באותה שעה בישרו שהוא נותן לו בן אחר נ"ב שנה, הוי וה' ברך את אברהם בכל.  
ד"א מהו בכל, בזכות המעשרות, שנאמר ויתן לו מעשר מכל , אף יצחק  בזכות המעשרות,  שנאמר וכל אשר תתן לי עשר אעשרנו לך , הוי וה' ברך את אברהם בכל.  
ויאמר אברהם אל עבדו זקן ביתו המושל בכל אשר לו. מהו המושל, שהיה שולט  .  
אמר לו שים נא ידך. ראה היאך היו מחבבין את המיה, ואף יעקב כשהשביע ליוסף א"ל שים  . על מה היו מחבבין המילה שהיו יודעים שהיא עתידה להציל את בניה מגיהנם לעולם הבא, שנאמר לכן הרחיבה שאול נפשה  , מהו לבלי חק, אין חק אלא מילה שנאמר אשר כרת את אברהם וגו' ויעמידה ליעקב לחק , אבל ישראל שהן מהולין הן נמלטין ממנה, שנאמר כי תעבור במים וגו' .