שתבגר רב כתנא קמא ולוי כר' אלעזר והלכתא כרב דקאי כתנא קמא א"ל רב חסדא לרב יוסף א  מי לא שמיע לך מיניה דרב יהודה ארוסה יש לה מזונות  או אין לה מזונות א"ל משמע לא שמיע לי מסברא לית לה כיון  דלא קים ליה בגוה לא שדי זוזי בכדי א"ל אי לא שמיע לך מסברא אית לה כיון ב דאירסה לא ניחא ליה דתינוול    דהא לית לה מזוני מן האחים וקא   פסקי רבנן הלכתא כי האי לישנא בתרא    והני מילי לאחר י"ב חדש בעו מיניה מרב ששת ממאנת יש לה מזונות או אין לה מזונות פירוש מן האחים   א"ל רב ששת תניתוה אלמנה בבית אביה וגרושה בבית אביה ושומרת יבם בבית אביה יש לה מזונות רבי יהודה אומר עודה בבית אביה יש לה מזונות אינה בבית אביה אין לה מזונות רבי יהודה היינו ת"ק אלא לאו  ממאנת איכא בינייהו דת"ק סבר אית לה ורבי יהודה סבר לית לה והלכתא כת"ק בת  יבמה ובת שניה ובת    ארוסה ובת אנוסה כולן עלו בתיקו הילכך לית להו דכל תיקו דממונא חומרא לתובע וקולא לנתבע והנ"מ לאחר מיתה אבל בחיי אבוהן חייב לזונן עד שש שנים כדכתבינן לעיל:<b>מתני'</b>    לא כתב לה ואת  תהא יתבא בביתי ומיתזנא מנכסי כל ימי מיגר ארמלותיך בביתי חייב מפני שהוא תנאי ב"ד:<b>גמ'</b>    תני רב יוסף בביתי ולא  בעקתי אבל מזוני אית לה מר בר רב אשי אמר אפי' מזוני לית לה ולית 