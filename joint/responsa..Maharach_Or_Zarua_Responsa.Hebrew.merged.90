<b>מלחוות </b>דעי זחלתי ואירא מחסרון גמרא וסברא, ואיך אפתח פי לפני רבותי אלופי התורה, מורי ה"ר יונתן ובני ישיבתו. אכן לקיים מצותו אכתוב דעתי החסרה כי כתוב בכתב של עדות השבועה שנשבעה מרת יוכבד שלא הניח לה בעלה אחר מותו כשיעור כתובתה ולא נשבעה שעתה אין לה כדי כתובתה או שמא הרווחה ממה שהניח לה בעלה יותר מכדי כתובתה ונטלתו וזה הנשאר בידה הוי מותר כתובתה ע"כ נראה לי שאין ממש במתנתה כפי דברי רשב"ם זצ"ל שפירש פ' מי שמת קמ"ג ב' אמתניתין דאם אמרה ראו מה הניח בעלה השביחה לעצמה, ופי' כגון דלא שקלה מזוני דאי שקלה מדוע תנן אלמנה ניזונית מנכסי יתומין מעשה ידיה שלהן עכ"ד ואחר כך פי' דאם הניח בעלה נכסים מועטין שאין בהם כדי כתובתן, והשביחתו סתם שלא אמרה ראו מה הניח, תטרוף כתובתה והמותר ליורשיה אף ע"פ שלא נשתייר מבעלה אפילו רביע כתובתה עכ"ד וכפי זה היתה צריכה לישבע שעתה אין בידה יתר על כתובתה וגם מכל מה שהרויחה אחר מיתת בעלה שהיה של היורשין אפילו לפי' ריב"ם זצ"ל שלא נחלק עליו אלא באשה יורשת שמכל זה לא לקחה וכיון שלא נשבעת כך איך תגבה כתובתה, ויש לתמוה על פי' כיון שהוא עצמו פירש תחלה דהיכא דשקלה מזוני מעשה ידיה שלהן איך תטרוף כתובתה מן השבח והתנן אין האשה גובה כתובתה מן השבח ומה שהרויחה באלו מעות הוי שבח כדמוכח בזוזי דרב ספרא ונראה לי טעמא דלגבי כתובתה אע"ג דלא אמרה ראו חשיב כאלו אמרה ראו כדאמר רבא רב ספרא גברא רבה הוא לא שביק גירסיה וטרח לאחריני, ופי' שם רשב"ם זצ"ל דכל מאן דהוא כמו רב ספרא אע"ג דלא אמר לעצמי אני משביח כמאן דאמר והשביח לעצמו וה"ה כאן דהוי כמאן דאמרה ראו והיכא דאמרה ראו הוא עצמו פירש בתחלת דבריו דאפילו השביחה אלף השביחה לעצמה א"כ הוא הדין בסתם לגבי כתובתה לכן פי' דתטרוף כתובתה והכל לפי שטתן אבל לפי' ר"י זצ"ל דלא מהני ראו אלא באשה יורשת ואין לה כח לגבות כתובתה בלא ב"ד ולעולם הוי הממון בחזקת היורשים עד שישביעוהו אף כאן אינה גובה כתובתה כי אם ממה שהניח לה בעלה ולא ממה שהשביחה ועתה בשעת הגבייה לא נשבעת כמה יש לה או כמה לקחה משל היתומים אחר מיתת בעלה ולכך לא ידעתי מה תגבה ואפילו אם היתה נשבעת כך אין לה לגבות כתובתה כי אם ממה שהניח לה בעלה ומה שהשביחה אחר מיתת בעלה מזה אינה גובה כתובתה לפר"י זצ"ל ומעתה אפילו היו עדים שהיורשין מחלו לה השבועה לא תועיל כיון שאין לה לגבות מן השבח כך נ"ל לפי עניות דעתי הפחותה והחסירה אנכי הצעיר והנבזה חיים אליעזר בן רבי יצחק נב"ה. 