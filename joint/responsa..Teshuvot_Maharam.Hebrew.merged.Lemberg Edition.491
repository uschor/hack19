<b>דנתי </b>לפני רבותי בקורא לחבירו ממזר או כמו<sup>ח</sup><i class="footnote">צ"ל ממזר.</i> שדינו כאלו קראו ממזר שנא' והיה כעם ככהן ואומר כי כמוך כפרעה ובזה הזהרתי את קהלי בבואי הנה לפי שלא נהגו כן וכן בקריאת פסול חייב נזיפה ז' ימים ונוהג נידוי בעצמו כל זמן התפלה ומן התורה חייב מלקות משום דלאו לא תרצח בחיוורא<sup>ט</sup><i class="footnote">צ"ל סומקא. עי' ב"מ ד' נ"ח:</i> סומקא ודוקא כשפוסלו לבא בקהל כגון ממזר או עבד אבל ברשע שהוא פסול מלקות לא אך יורד עמו לחייו קידושין ד' כ"ח. וכ"ש בקורא פסול דמצי מישתמיט ולתרץ פסול לעדות קרוביו קאמינא כמו בן הזונה אנא זונה פונדקית ומוכרות מזון קאמינא כמו רחב הזונה וכן ויתנו הילד בזונה אבל מופקרת מלקין ואל יפלא בעיניך קרובי עמיתי כי לכל אשר אוכל אני מזומן ושלום וחיים יוסיפו לך מני אביגדור בר מנחם זק"ן שמ"י: 