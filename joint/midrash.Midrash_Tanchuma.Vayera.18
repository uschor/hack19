‎ויהי אחר הדברים האלה והאלהים נסה את אברהם. ומה דברים היו שם? שהיה ישמעאל אומר ליצחק, אני גדול ממך, שאני מלתי בן שלש עשרה שנה וסבלתי את הצער, ואתה מלת בן שמונה ימים ולא ידעת בצער. אפלו אביך היה שוחטך לא היית יודע. אלו היית בן שלש עשרה שנה, לא היית מקבל הצער. אמר לו יצחק, אין זה דבר. אלו היה אומר הקדוש ברוך הוא לאבי שחוט את יצחק בנך, לא הייתי מעכבו. מיד קפץ עליו הדבר, שנאמר: ויהי אחר הדברים האלה והאלהים נסה את אברהם.
כשבקש הקדוש ברוך הוא לבראת את העולם, אמרו לו מלאכי השרת, מה אנוש כי תזכרנו . אמר להן הקדוש ברוך הוא יתברך, אתם אומרים מה אנוש כי תזכרנו מפני אשר ראיתם בדורו של אנוש, אלא הריני מראה לכם כבודו של אברהם כי תזכרנו, שנאמר: ויזכר אלהים את אברהם .
אתם אומרים: ובן אדם כי תפקדנו, שנאמר: וה' פקד את שרה. אמר להם: עתידים אתם לראות את האב ששוחט את הבן והבן נשחט על קדשת שמי.