<b>על </b>אודות ראובן שמכר בית לשמעון ונדר לו לסלק המצרן. וגם המצרן אמר ללוקח אין רצוני לקנות כי אין לי מעות. וביקש המוכר לאשתו להשאיל לו תכשיטיה לערבון ביד שליש עד שיסלק לו המצרן וגם הלוקח נתן ליד אותו שליש ערבון שוה ב' זקו' שיתן מעותיו ולא יחזור בו. ולאחר שעשו סכום המקח בא המצרן עם מעותיו וסילקו הלוקח כיון דלא קנו מיניה דמצרן. כדפסיק פרק המקבל בבא מציעא דף קח צריך למיקני מיניה. והנה הלוקח תבע הערבון מן השליש עבור שהמוכר לא סילק המצרן והעמיד השליש עדים. ואמר למוכר פ"ל תובע הערבון ואמר במעמד שלשתן לפני עדים תן לו כי מן הדין הם שלו. ולא היה שום קניין ולא ב"ד חשוב. אכן במשיכה נמסרו לו שיזכה מעכשיו אם לא יסלק המצרן. מטיבותיה דמר נ"ל דאסמכתא היא ולא קניא דכל דאי לא קני. ואם כן היכי ליקני הא לא קנו מיניה בב"ד חשוב. ואף על גב דאמר מעכשיו לא קני דהא כל קניין מעכשיו הוא. דאי לאחר זמן היכי קני. והא בההיא שעתא הדר סודרא למריה. ואפילו הכי פסקינן בפ"ד דנדרים דף כז דלא קנה אלא היכא דקנו מיניה בב"ד חשוב. כדמשמע בנדרים גבי ההוא גברא דאתפיס זכוותיה כדקאמר התם בסמוך. ופי' אם לא אתינא עד ל' יום ליבטליה זכוותיה. ואיתנוס ולא אתא. ואמר רב הונא ליבטליה זכוותיה ה"מ התם הוא דאמרינן ליבטל זכוותיה כדקאמר התם בסמוך ופריך ומתרץ שם שאני התם כו'. כלומר לא נתן כלום. אלא אמר אי לא אתינא אז אני מודה שכל שטרי זכיותיי זיוף הם. והודאת בעל דין כק' עדים דמי. אבל הנותן דבר לחבירו או לידו או ליד שליש. ואמר אם לא אעשה כך וכך תנו לו לא קני אפילו קנו מיניה. אי לא קנו מיניה בב"ד חשוב. הלכך נ"ל דהכא לא קנה דאסמכתא היא גמורה וליכא למימר דלכל הפחות יקנה במעמד שלשתן שאמר אחר כך לשליש תן לו. כי נ"ל כיון דסתם ואמר תן לו כי מן הדין הם שלי לא נתנם לו במתנה אלא מיטעא קטעי דב"ד מעיקרא מקנו ליה אחרי שלא סלק המצרן. ולא ידע דאסמכתא לא קניא וקיימא לן דאפילו קניין בטעות חוזר כדאמרינן בספק דגיטין גבי הנהו גינאי. והכא איכא אכתי טעמי למימר דלא קני דקאמר כי מן הדין הם שלו אלמא מיטעא קטעי. מאי"ר ב"ר בר"וך: 