תתקיא. וששאלת רשאובן תבע שמעון לדין אמר חפץ אחד מכרתי להגמון אחד בג' ליטר' פשיטי ולבסוף אמר לי אותו הגמון אין לי פשיטי' אלא אתן לך ה' חצאי' של כסף כנגד אותן ג' ליטר' ושמחתי בדבר ואמרתי לו כן תעשה ושלח עמי שלוחו לגזבר  וצוה לתת לי ה' חצאי' של כסף ומצאנוהו עם שמעון זה וכשדיבר השליח עם הגזבר אמר שמעון כבר חלפתי הכסף שלו באותו חשבון  והפשיטי' מוכנים  אמרתי לו לא אקח כ"א כסף ודבר שמעון עם הגזבר מה שדבר ולא נתן לי אלא ג' ליטר' מפשיטי' ועכשיו תובע אני המותר שהפסדתי על ידו השיב שמעון אני לא הפסדתיו אלא הוא הפסידני כי אצה להוציא הכסף מידי עד שנתתי לו שוחד לגזבר והניחו לי אותו שוחד נפסדתי על ידו. כך דעתי נוטה שאין לראובן על שמעון אפי' לדבריו כלום שלא חיסרו ולא הזיקו שהרי תשלום חפצו בא לידו משלם וא"ת מילוי הכסף לא היה לו לראובן באותו הכסף זכייה כלל שכך שנו רבותינו ב"מ י' ע"א ראה את המציאה ונפל לו עליה ובא אחר והחזיק בה מי שהחזיק בה זכה בה וזה שלא בא הכסף לידו ולא נגע  כ"ש שלא זכה בו.