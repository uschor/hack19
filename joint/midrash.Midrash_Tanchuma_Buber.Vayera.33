. זש"ה וידעו כל עצי השדה כי אני ה' וגו'  מי הן עצי השדה, ר' יעקב בר אחא אמר אלו בני אדם, שנאמר כי האדם עץ השדה , השפלתי עץ גבוה , זה נבוכדנצר, הגבהתי עץ שפל , זה חנניה מישאל ועזריה שהושלכו לכבשן האש, הובשתי עץ לח , זה בלשצר, הפרחתי עץ יבש , זה דניאל. 
 ד"א וידעו כל עצי השדה, מדבר באברהם, השפלתי עץ גבוה זה פרעה, הגבהתי עץ שפל זה אברהם, הובשתי עץ לח זה אבימלך, הפרחתי עץ יבש זה שרה, אני ה' דברתי ועשיתי , שנאמר וה' פקד את שרה.