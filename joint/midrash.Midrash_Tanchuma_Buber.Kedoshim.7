וכי תבאו אל הארץ ונטעתם כל עץ מאכל וגו' , זש"ה ועתה לא כימים הראשונים וגו' כי זרע השלום הגפן תתן פריה והארץ תתן את יבולה וגו , מהו לא כימים הראשונים, כיון שיצאו ישראל ממצרים, והיו מהלכין במדבר, והוריד להם את המן, והגיז להם שליו, והעלה להם את הבאר, והיה כל שבט ושבט עשה לו אמת המים, , ומכניסה אצלו, והיה  נוטע תאנים וגפנים ורמונים, ועושין פירות בני יומן, כשם שהיה מתחילת ברייתו של עולם, עץ פרי עשה פרי למינו , אילו זכו בני אדם, עד עכשיו כך היה, אדם נוטע אילן ועשה פירות מיד, כיון שחטא אדם נתקללה האדמה שנאמר ארורה האדמה בעבורך , מכאן ואילך בעצבון תאכלנה כל ימי חייך , זרע חטים וצמחה דרדרים, שנאמר וקוץ ודרדר תצמיח לך , כשיצאו ממצרים העלה להם  את הבאר, והיו נוטעין על מימיה, והיו האילנות עושי פירות בני יומן, משנסתלקה הבאר  מה כתיב שם, לא מקום זרע ותאנה וגפן ורמון , א"ל הקב"ה למשה, אמור להם לישראל כשתכנסו לארץ ישראל אני מחזיר לכם את כל הטובה, שנאמר כי ה' אלהיך מביאך אל ארץ טובה וגו' ארץ חטה ושעורה וגפן ותאנה ורמון וגו' ארץ אשר לא במסכנות וגו' , כיון שבאו לארץ ישראל התחילו חוטאים, שנאמר ותבאו ותטמאו את ארצי וגו' , ולא היתה עושה פירות כראוי, היו זורעין הרבה ומביאין מעט, שנאמר זרעתם הרבה והבא מעט , למה שביטלו את הביכורים, אכול ואין לשבעה , משבטל  לחם הפנים, שתו ואין לשכרה , משבטל ניסוך היין, לבוש   לחום לו , משבטלו בגדי כהונה, והמשתכר משתכר אל צרור נקוב , משבטלו עושי צדקה. שכר האדם לא נהיה , משבטלו עולי רגלים, ושכך הבהמה איננה , משבטלו הקרבנות, אבל לעתיד לבא אין הקב"ה עושה כן, שנאמר ועתה לא כימים הראשונים אני לשארית העם הזה נ אום ה' צבאות, כי זרע השלום הגפן תתן פריה והארץ תתן את יבולה והשמים יתנו טלם והנחלתי את שארית העם הזה את כל אלה וגו' .