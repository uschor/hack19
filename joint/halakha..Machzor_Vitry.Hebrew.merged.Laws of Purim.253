<big><strong>רנג.</strong></big><br><b>מ</b>ושיע ומגן לנו חוסים. מופתיו הרבה והגדיל ניסים. מירור הוא המתיק מאום עמוסים. מלוכה הלביש מוכתר בנימוסים: <b>נ</b>ודן רשע באשר אינה. נין ימיני כלאו בגדיו שינה. נפש אויבו צדיק עינה. נותץ טמא נשיר רינה: <b>ח</b>שב בלבו מחשבת און. חשוק חמור לכלות כיון. חשבון שקליו נהפכו לתבן. חריצת משפטו סקילה באבן: <b>מ</b>שורש נחש יצא צפעוני. מרשעים רשע משל הקדמוני. מוקדם לתולדתו תולדות העצני. מכונה בשמו ממוכן ללשני: <b>ב</b>התחברם עלי גדול וקטן. בשמה הפריחה צלוחית של פלייטון. בנזק הצר מהרה לסטון. באשר דבר המלך ושלטון: <b>ר</b>בת ריבי צדיק ונושע. רפסת רודף החשת ישע. רצצת קרנות שיני רשע. ראש מחצת מבית רשע: יבולע יקולל תקולל חלקתו. ימחה יכרת תיפח נשמתו. ירקב שם רשעים כאש פשתן לנעורתו. יבורך צדיק בזכר מנוחתו: <b>ק</b>ובצו עלי בפח ללוכדיני. קלקלת עצתם מעריצים פרציני. קמו זידים מחיים לנתצני. קרבת ביום אקראך ותעניני: <b>ו</b>מה אשובה לכל תגמוליך. ומי יספר עוצם חיליך. ומי יוכל ערוך אליך. ומי ימלל תהילות גודלך: <b>ת</b>וקף ניסיך מי יספרה. <b>י</b>יחודך להעריץ שבחך להתגברה. <b>א</b>יילת השחר גבורתך לעוררה. <b>ל</b>ך י"י הגדולה והגבורה: להודיע שכל קוויך לא יבושו ולא יכלמו כל הבוטחים בך כי אתה י"י מגן לצדיקים ומושיע לעמך ישר' בעת צרה: