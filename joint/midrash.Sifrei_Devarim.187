[ונס אל אחת מן הערים האל.]  מכאן היה רבי יוסי ברבי יהודה אומר, ההורג את הנפש בין בשוגג בין במזיד, הכל מקדימין לערי מקלט. ובית דין שולחים ומביאים אותם משם. 
מי שנתחייב מיתה - הרגוהו, שנאמ' ושלחו זקני עירו ולקחו אותו משם. 
מי שלא נתחייב מיתה - פטרוהו, שנאמר והצילו העדה את הרוצח. 
מי שנתחייב גלות - מחזירין אותו למקומו, שנאמר והשיבו אותו העדה. 
רבי אומר, רוצח [מעצמו] גולה לעיר מקלט. כסבור שקלטן, כשם שקולט שוגג כך קולט מזיד. . 
[ונתנו אותו ביד גואל הדם]. מנין לא מת ביד גואל הדם, ימות ביד כל אדם? תלמוד לומר  ומת. 
לא תחוס עינך עליו ובערת דם הנקי. שמא תאמר הואיל ונהרג זה, למה אנו באים לחוב בדמו של זה? תלמוד לומר לא תחוס עינך עליו. 
ובערת דם הנקי. בער עושי הרעות מישראל. 