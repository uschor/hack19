ויאמר הננה , א"ר יהושע בן קרחה מהו הנני הנני, הנני לכהונה הנני למלכות, א"ל הקב"ה   עמודו של עולם אתה עומד, אברהם אמר הנני, ואתה אמרת הנני.  
ויאמר אל תקרב הלום, של נעליך מעל רגליך וגו' , ביהושע כתיב של נעלך , ובמשה כתיב של נעליך.  
ויאמר אנכי אלהי אביך , נגלה עליו בקולו של עמרם אביו, כדי שלא יתיירא, באותה שעה שמח משה ואמר עמרם אבי , א"ל הקב"ה אתה אמרת שאני אביך, ואיני אלא אלהי אביך, באותה שעה ויסתר משה פניו וגו' , א"ל הקב"ה חייך לחלקת לי כבוד, אני חולק לך כבוד, שנאמר וראו בני ישראל את פני משה וגו' , אתה יראת, כי ירא מהביט , חייך אני עושה כמו שאמר וייראו מגשת עליו , בזכות מהביט, ותמונת ה' יביט .