<b>שאילתא</b> <i data-commentator="Haamek Sheilah" data-order="1"></i> דאילו גברא דאזל למדינת הים אסיר לה לדביתהו למיהוי לגברא לעלם עד דאתי אפילו חד סהדא ואמר דמית או דקטלוה ובן גברא דטבע במים שאין להם סוף אשתו אסורה עד דאתי סהדא ואמר אסקוה מן מיא כד שכיב והוא ניהו אבל מים שיש להן סוף ושהא מן דחזייה שיעור דנפקא נשמתיה מותרת והי נינהו מים שיש להן סוף אמר אביי <i data-commentator="Haamek Sheilah" data-order="2"></i> כגון דקאים בחד גידא וחזי להו בארבע גידני דאי סליק ההוא איניש בהני גידני מיתחזי אבל ודאי כדקאים בחד גידא ולא חזי לה לארבע גידני דילמא סליק ולא חזא ליה הוו להו מים שאין להן סוף ולענין עדות זו אפילו עד אחד ואפי' עד מפי עד או מפי אשה ואפילו אשה מפי אשה ואפילו עבד ואפילו שפחה <i data-commentator="Haamek Sheilah" data-order="3"></i> ואפי' כותי וכותי אם היה מתכוון לא אלא אם היה מסיח לפי תומו מותר ומעידין לאור הנר ולאור הלבנה ומשיאין ע"פ בת קול אמר  בר שמואל תניא בית שמאי אומרים אין משיאין ע"פ בת קול וב"ה אומרים משיאין ע"פ בת קול והלכתא כב"ה <i data-commentator="Haamek Sheilah" data-order="4"></i> היכי דמי בת קול כדתנן מעשה באדם אחד שעמד בראש ההר ואמר איש פלוני בן איש פלוני ממקום פלוני מת והלכו ולא מצאו שם אדם והשיאו חכמים את אשתו <i data-commentator="Haamek Sheilah" data-order="5"></i> ושוב מעשה באדם אחד בצלמון שאמר איש פלוני בן איש פלוני ממקום פלוני נשכו נחש ומת והלכו ולא הכירוהו והשיאו חכמים את אשתו <i data-commentator="Haamek Sheilah" data-order="6"></i> ולא חיישינן לשד ולא חיישינן לצרה דילמא קא בעיא לקלקלה. 
<b>ברם</b> צריך למימר בא כותי ומסהיד מאי <i data-commentator="Haamek Sheilah" data-order="7"></i> פשיטא דכל היכא דאיכוון לאסהודי בב"ד לא תיבעי לך דודאי אסור דתנן ובכותי אם היה מתכוין אסור כי תיבעי לך מסיח לפי תומו מאי מי אמרינן עדות הוא ואסור או דילמא הני מילי היכא דקא מיכוון ואמר בב"ד שריוה לפלניתא דמית גברה אבל היכא דמסיח לפי תומו שפיר דמי הלכתא מאי ת"ש דתניא אבא יודן איש ציידן אומר מעשה בישראל וכותי שהיו מהלכין בדרך ובחזירתו היה אומר חבל על איש פלוני יהודי שמת וקברתיו ובא מעשה לפני חכמים והשיאו את אשתו על פיו ושוב מעשה בכותי אחד שאמר מאן איכא בי חוי מאן איכא בי חוי מית חוי והשיאו חכמים את אשתו וכן הלכתא: 
