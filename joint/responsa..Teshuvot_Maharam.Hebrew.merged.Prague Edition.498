<b>דין שכר שדכנות.</b>תצח. טול דינר והעבירני אין לו אלא שכרו ב"ק קט"ז ע"א פסק רבינו ז"ל דה"ה לשכר שדכנים דאין מחוייב לתת לו אלא שכר טרחו אבל בס' אור זרוע פסק בשם רבינו שמחה ז"ל דחייב לתן לשדכן כל שכרו ול"ד לטול דינר והעבירני דבשכר שדכנות רגילין לתת הרבה לשדכן יותר מכדי טרחו והביא ראי' ממעשה שבא לפני ר"י באחד שעשה בהשבעת שדים שהוחזרה הגניבה וע"ז נדרו לו זקוק ואחר שעשה את הדבר לא רצו לתן לו אלא שכר טרחו ופסק ר"י לתת לו כל אשר התנה דדבר זה רגילי' לתת יותר מכדי טרחו וכ"פ בס' החכמה לענין שדכנות וכ"פ בס' המצות בשם רבינו יהודה דה"ה לענין רפואה דרך לתן דמים מרובים ולא נאמר בזה שיחק בו.