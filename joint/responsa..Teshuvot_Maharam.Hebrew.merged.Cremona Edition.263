<b>ואשר </b>שאלת ראובן חפץ לקנות בית. ודואג פן יצטרך למוכרו ותעכב עליו אשתו. היוכל להתנות עם אשתו בשעת קנייה על מנת כן אקנה לנו בית שבשעה שאצטרך למוכרו שלא תוכלו לעכב. והיא מקבלת עליה כן. התוכל לחזור בה כיון דבשעת התנאי הוה ליה דבר שלא בא לעולם. שהרי לא קנאהו. נראה לי דלא מצי למהדר. נהי דאין אדם מקנה דבר שלא בא לעולם. אדם מסתלק בטוב מדבר שבא לעולם. כדאמרינן פרק הכותב כתובות דף פג ובפרק חוקת הבתים דף מט נחלה הבאה לאדם ממקום אחר מתנה עליה שלא יירשנה. וכדתנן הכותב לאשתו דין ודברים אין לי בנכסייך ובפירותיך וכו'. ואוקמינא וכותב לה בעודה ארוסה. ומהני בין לנכסים שהן כבר לעולם. בין לפירות. דאכתי לא אתו: 