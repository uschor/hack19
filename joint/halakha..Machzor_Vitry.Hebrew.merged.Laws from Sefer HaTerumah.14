<b>דין</b> מחט שנמצאת בריאה ואין נראית בחוץ והריאה באה לפנינו שלימה כשירה. ואם חתך ממנה בא לפנינו עם המחט טריפה. או מחט שנמצאת בתוך הכבד אפי' שלם לפנינו. אי קופא לצד חוץ טריפה. דדרך הוושט עם המאכל בא ויצא לחוץ וחזר ונכנס בכבד והוה ליה נקובת הוושט. ובקופא לגיו כשירה. ובמחט קטינתא כדידן טריפה בכל עיניין. אבל בריאה בכל עניין כשירה. שהריאה והכבד תלויין בקנה וסמוך הקנה יותר לריאה. וגם רחב יותר. אבל מכבד רחוק וקטן. רק נמצאת בסימפונא דכבדא כשירה. או תחובה בפנים. בעובי בית הכוסות מצד אחד כשירה. וכן נמצאת המחט בהלל הקורקבן גם נתחב בבשר בפנים. או נמצאת בחלל הוושט בכל עניין כשירה. שהקורקבן ובית הכוסות תלויין בוושט והמאכל בא דרך הוושט וגם המחט בא עם המאכל ואפילו קופא לבר. ונעץ בבשר כשירה. דאוכלין ומשקין דחקוה להיות תחובה שם. אבל הכבד תלוי בקנה. ואין לומר שהקדים קנה לוושט שאינו רוחב וקרוב לכבד כמו לריאה ואם תולעים יוצאים מן הריאה כשירה. דלאחר שחיטה פריש. וכי נתחבה המחט בפנים בדקים או בקורקבן ואין ניכרת בחוץ ויש קורט דם בחוץ כנגד המחט טריפת. ואם המחט ניכרת משני צדדין ואין קורט דם על המחט ולא על הבשר לאחר שחיטה פריש וכשירה. ולא חיישינן אי עבר מחיים לצד חוץ וחזר ונכנס לפנים: