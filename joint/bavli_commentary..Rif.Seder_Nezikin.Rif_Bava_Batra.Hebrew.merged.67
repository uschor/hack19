קאמר ליה מצר ראובן מזרח ומערב ומצר שמעון צפון ודרום  ציור  צריך למיכתב ליה מצר ראובן רוחין תרתין ומצר שמעון רוחין תרתין דף סב: מצר לו מצר ראשון ומצר שני ומצר שלישי ומצר רביעי לא מצר לו רב אמר קנה הכל חוץ ממצר רביעי ושמואל אמר אפילו מצר רביעי קנה אמר רבא הלכתא קנה הכל חוץ ממצר רביעי ולא אמרן  אלא דלא מיבלע אבל מיבלע קנה וכי   מיבלע נמי לא אמרן אלא   דליכא עליה ריכבא דדיקלא ולא הוי תשעת קבין אבל   איכא עליה ריכבא דדיקלא והוי תשעת קבין לא קנה ואיכא דאמרי אמר רבא קנה הכל ואפילו מצר רביעי והני מילי דמיבלע אבל לא מיבלע לא קנה וכי   לא מיבלע ומי לא אמרן אלא היכא   דאיכא עליה ריכבא  והוי תשעת קבין אבל   ליכא עליה ריכבא דדיקלא ולא הוי תשעת קבין אע"ג דלא מיבלע קנה ושמעינן מהני תרתי לישני דרבא דבשדה  לא שייר ולא מידי ושמעינן  מינה   דהיכא דמיבלע וליכא עליה ריכבא דדיקלא ולא הוי תשעת קבין קנה  מיבלע ואיכא עליה ריכבא דדיקלא לא מיבלע וליכא עליה ריבבא דדיקלא   מאי איתמר להאי גיסא ואיתמר להאי גיסא שודא דדייני אמר בדפו"י הגי' רבא ולקמן הגי' רבה רבה  פלגא דאית לי בארעא פלגא.פלגא בארעא דאית לי ריבעא אמר רבא מצר ארעא דמינה פליגא פלגא.מצר ארעא דמינה פסיקא תשעת קבין דף סג. אמר רב יימר בר שלמיה לדידי מיפרשא לי מיניה דאביי בין מצר ארעא דמינה פלגא בין מצר ארעא דמינה פסיקא.א"ל אילין  מצר אנהא הא פלגא.לא אמר ליה אילין  מצראנהא הא ט' קבין פשיטא  יחלוק פלוני בנכסי פלגא תנו חלק לפלוני בנכסי מהו אמר רבא בר קיסי ת"ש דתניא האומר תנו חלק לפלוני בבור סומכוס אומר אין פחות מרביע.לחבית אין פחות מה לקדירה אין פחות משנים עשר לטפיח אין פחות מששה עשר ושמעינן מינה דמאן דאמר תנו חלק לפלוני בנכסי סתם דיהבינן 