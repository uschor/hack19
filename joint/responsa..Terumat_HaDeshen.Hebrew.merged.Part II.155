<b>סימן קנה </b>כתבו התוס' פרק אלו קשרים וכ"כ אשירי שם דאסור להרבות בשיחה בטילה בשבת כדמוכח בירושלמי בעובדא דאימיה דרשב"י ואפילו שאילת שלום התירו בדוחק ומכאן יש חששא שנוהגין אדרבא בשבת טפי מבחול להתאסף ולספר שמועות מענייני מלכים ושרים וארצותיהם דהיינו שיחה בטילה אם היו כולם מתענגים בספור השמועות לא הוי קפידא כדמוכח בסמ"ק דמתיר לפסוע פסיעה גסה לבחורים המתענגים במרוצתם ונלע"ד הטעם דכיון דמתענגים בכך חשיב דבר מצוה וחפצי שמים כדבר מצוה דמותר לרוץ בב"ה ולהרבות שיחה דעלה קאי הסמ"ק ולדבר מצוה שרי. ול"ד לשאילת שלום אע"ג דנמי מצוה הוא מ"מ לא התירו אלא בדוחק כיון דלית ליה עונג לשואל והנשאל נמי לא קפיד כיון דמניחו בשביל כבוד שבת בדוחק התירו אבל מקצתם אינם מתענגים בספור השמועות אלא שעושין לרצון חבריהם איסורא קעבדי ואף רוב העולם אינם נזהרין בכך: 
