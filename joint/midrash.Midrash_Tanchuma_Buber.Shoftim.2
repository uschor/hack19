ואף יהושפט כיון שהוחזק במלכות, לא נתעסק בעסקי מלכות, ולא בכבוד, אלא בעסקי הדין, שנאמר  ויתחזק על ישראל , מה , שנתחזק ומינה את הדיינין, ואומר ויגבה לבו בדרכי ה' ועוד הסיר את הבמות ואת האשרים מיהודה , וכי גסות הרוח היתה בו, שהוא אומר ויגבה לבו, אלא שמינה עליהם את הדיינין היודעים ללכת בדרכי ה', ושמרו דרך ה', ויאמר אל השופטים ראו מה אתם עושים, כי לא לאדם תשפטו כי לה' ועמכם בדבר  , ועתה יהי פחד ה' עליכם, שמרו ועשו, כי איןעך ה' אלהינו עולה ומשוא פנים ומקח שוחד , ומה משה רבינו שלא נצטוה על הדיינין, אלא אמר לו יתרו ואתה תחזה מכל העם וגו' , הושיב סנהדרין לישראל, אנו שהרי נצטוינו בתורה שופטים ושוטרים תתן לך על אחת כמה וכמה, ומניין שהושיב משה סנהדרין, שנאמר ויבחר משה אנשי חיל מכל ישראל וגו' , ואף ירושלים לא נשתבחה אלא על ידי הדין, שנאמר ויצא לך שם בגוים   , ואיזה הוא הידור, זה הדין, שנאמר ודל לא תהדר בריבו , ולא חרבה ירושלים אלא על קלקול הדין, שנאמר טמאת השם רבת המהומה , שם שהיה לך בתחילה על ידי דין טמאת, וכתיב מלאתי משפט , וכך אמר להם ירמיה, לא האמינו מלכי ארץ  מחטאת נביאיה עונות כהניה וגו' , באותה שעה נשבע הקב"ה שהוא בעצמו נפרע מהם ומהדיינין, שנאמר לכן נאם האדון ה' צבאות אביר ישראל וגו' , ואין לכן אלא לשון שבועה, שנאמר ולכן נשבעתי לבית עלי , ואין אביר אלא לשון אב ב"ד, שנאמר אביר הרועים אשר לשאול , ללמדך שהקב"ה נעשה אב בית דין להפרע מהן, ומניין שבדיינין הכתוב מדבר, ראה מה כתיב אחריו, ואשיבה שפטיך כבראשונה , לכך אמר דוד מגיד דבריו ליעקב .