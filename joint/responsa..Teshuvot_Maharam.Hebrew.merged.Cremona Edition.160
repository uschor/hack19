<b>ענוותך </b>תרביני מורי וקנמוני מחמד לבי ועיני. מורי קרובי ה"ר יקר הלוי בר אבהן ובר אוריין. גיבור מזויין. אומן וכלי אומנותו בידו. בקשתני לחוות דיעי על אודות שוטה שירש נחלה ואין בית דין במקומו אם יוכלו עדים לראותו במקומו ולהעיד עליו במקום שיש בית דין שימנו לו אפוטרופוס למכור לצורך מזונותיו. אם שנים הביאוהו לידי מיתה חמורה לא יביאוהו להחזיקו כשוטה ולמנות לו אפוטרופוס ואמרינן בפרק הניזקין גיטין דף נב דאפוטרופוס מוכרין בהמה עבדים ושפחות שדות וכרמים להאכיל. ואפי' לקנות לו שפחות לשמשו. אם הוא צריך קונין לו ואפילו אשה מיחדין לו. אם בר הכי הוא כדאמר בפרק חרש דף קיג ההוא חרשא דהוה בשיבבותיה דרב מלכיו אנסביה אנתתא. וכתב לה ארבע מאות זוזי מנכסיו אמר רבא מאן חכים כרב מלכיו דגברא רבה הוא. אילו רצה שפחה לשמשו מי לא זבנינן ליה כל שכן היכא דאיכא תרתי. ושלום מאיר בר ברוך: 