<b>ועל </b>ענין דינא דמלכותא הלא רבו בו הפוסקים ראבי"ה כתב וי"מ דלא אמרי' דד"ד אלא בקרקע וי"מ אפי' בשאר ענייני ממון וכן סובר רבי' יצחק בר פרץ ורבי' אליעזר ממיץ כתב דלא אמרינן אלא בקרקע ובדבר השייך לקרקע דהיינו משפטים התלויים בקרקע כו' כמו שכתב במרדכי בשמו פרק הגוזל בתרא. ורמב"ן כתב וז"ל אלא שנראים הדברים דכי אמרינן דד"ד ה"מ הדיני' הקבועים בכל מלכותו שהוא וכל המלכים שהיו לפגיו הנהיגו הדברים וכן כתובים בדברי הימים אבל מה שהמלך עושה לפי שעה או חוק חדש שהוא עושה לפי שעה לקנוס את העם במה שלא נהגו בימי האבות רצון דמלכא הוא ואין דנין אותו הדין עכ"ל. וכתב הר"ר ניסים בפ"ק דגיטין וז"ל והא דאמר שמואל דדינא דמלכותא הכי משמע ומש"ה לא אמר דינא דמלכא דאי עביד שלא כדין חמסנותו היא ולאו דינא עכ"ל והרי לך שלא רצה לדון ד"ד אלא בענין חוקי המלך ולא ד"א וכן כתב בספר התרומה וז"ל ואני קבלתי מרבותי שקבלו מדעת הצרפתים שלא נאמר דד"ד כי אם בדברים שהם עסקי המלך כגון ענייני הדרכים והמכסים והטקסאות שלו אבל בדברים שיש בינו ובין חברו לא אמר חכמים ד"ד וראיה לדבר דגר' אמר שמואל דד"ד אמר רבא תדע דקנולי דקלי וגשרי גשרי כו' אלמא שעיקר ד"ד לא נאמר אלא בענייני הדרכים שהם עסקי של מלך אבל עסקי ישראל עם ישראל חברו אין לנו אלא לדין בינינו וכו' עד אין החוקים נחקקים אלא בעסקו בלבד עכ"ל. עוד מביא דעת אחרת דס"ל דאע"ג שהמלך עושה גזירה מחדש הואיל ומנהיג בו בכל מלכותו שדינו דין וכן כתב בטור חה"מ וז"ל שדין המלך דין בכל אשר יגזור בכל מלכותו בד"א בדבר כללי שגוזר על כל בני מלכותו הגון שמטיל דבר קצוב בכל שנה ושנה על כל איש ואיש כו'. ולכאורה נראה שסובר כאותו דעת שהביא בעל התרומה דאית ליה דאפי' שגוזר גזירה מחדש הואיל ונוהג כן בכל מלכותו דד"ד ואולם כי יש לדחות ונלאיתי להאריך וקרוב לזה כתב המרדכי בספ"ק דגיטין ורוב הדיעות מסכימות דלא אמרינן דד"ד אלא בדבר שהוא כללי לאפוקי זה הדין שאין כללי רק חק הוא מאת המלך הניתן לבעל חניות וגם כי לפי הנלע"ד לא ניתנה הדת אלא בין היהודי המלוה לגוי והגוי הלוה אבל לא בין הבעל חנות והמנהיג ואתם חכמים ונבונים להבין הדבר לאשורו. ושלום מאתי הצעיר יוסף קולון בן מהר"ר שלמה זלה"ה: