<b>סימן רסא </b>מנשים באהל תבורך מרת הנדלי"ן קבלתי כתבך וראיתי בו שמאוד היא לך לתמהון על אשר האמרתי עליך לכתוב בשביל מהר"א ואשר גזרתי עלייך שלא תנשאי עד אשר תרדי עמו לד"י צר לך על הדבר עוד יותר לא תפליא לא אתה ולא כל השומעים אלי כי סמכתי על דברי ההוא גברא דמהימן הר"י כ"ץ דודך שכתב לי בהוכחות ואומדנות דמוכחות שדעתך ללכת עקלקלות ולעשוק את מהרי"ו יצ"ו מלבד מה שראיתי עוד בכפל בכתבים אחרים נכתבו מידי גברי דמהימני אשמען טובא נוטין לזכות דמהרי"ו יצ"ו. ואי לא דהוי מסתפינא ח"ו פן הייתי מכריחך להוציא ממון שלא כדין הייתי כותב עלייך מרורות יותר לפי אומדנא דדעת' אך לא הורגלתי בכך שבח לאל להוציא ממון זולתי ע"פ עדות וראיה ובד"י. לכן עוד חוזרני לגזירתי הראשונה שלא תנשא וגם לא יתעסק לך שום אדם לזווגך לאיש עד אשר תרדי עם מהרי"ו לד"י בב"ד דבריסלא"ו ע"פ מהרש"ט ושאר הלומדים שם ולומדי סוויידנ"ץ כאשר יורו אתכם לטעון לב"ד חשוב ב"ד השוה לשניכם לשם תשלחו דבריכם וכאשר יהא הפסק ביניכם כן יתקיים מצד שניכם ותעשי זאת תוך ב' חדשים אחרי ראותכם כתבי ואם את מעכבת או תעשי שום דחייה תהא גזירתי קיימת עלייך כדלעיל. ואם ח"ו שמהרי"ו יעשה דחיות נגדך תפטור מגזרתי דלעיל ויתברר זה מי הוא הדוחה ומעכב ביניכם ע"פ הרב והלומדים הנ"ל ואני כותב עתה למהרי"ו ע"י שלוחו שיהא מזומן לך לד"י ויקבל עמך דיינים בלי דחייה גם אזהירך בתוקף שתלך עמו בדרך אמת ומישרים יאהבוך כי תדע שלא אניחנו כלל ביד עושקיו אבל ג"כ חלילה לי להכיר פנים לו ולהדרו בריבו כלל. נאם הקטן והצעיר שבישראל: 
