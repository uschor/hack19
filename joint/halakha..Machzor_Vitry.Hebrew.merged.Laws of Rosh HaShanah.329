<big><strong>שכט.</strong></big><br><b>מפני חטאינו</b>. לכך מזכירין בכאן קרבנות מוסף. שהמוסף עצמו קרבן. ואין נכון לומר. ואין אנו יכולין לעלות ולראות. שלא נתחייבו בעולה ראייה אלא בג' רגלים בלבד: אלא יאמר ואין אנו יכולין לעשות חובותינו. כו': בבית הגדול והקדוש שנקרא שמך עליו. כד"א השמר לך פן תעלה עלתיך בכל מקום אשר תראה. כי אם במקום אשר יבחר י"י דברים י״ב:י״ג-י״ד. מלך רחמן שתשוב אותנו לארץ ותרחם עלינו. ותגדל כבודו. של בית המקדש. כד"א גדול יהיה כבוד הבית הזה האחרון מן הראשון חגי ב׳:ט׳. והופע והנשא עלינו לעיני כל חי. בגלוי. כד"א שבתי לירושלם ברחמים זכריה א׳:ט״ז. וכת' ושב י"י אלהיך את שבותך וגו' דברים ל׳:ג׳. וקרב פזורינו מבין הגוים ונפוצותינו כנס מירכתי ארץ. כד"א ונפצות יהודה יקבץ מארבע כנפות הארץ ישעיהו י״א:י״ב: