תשנ. ראובן נתחייב לקהל ב' זקוקי' וקבל עליו ע"פ חרם לפרוע לזמן קבוע ופרע לכולם חוץ מאדם אחד שא"ל נתחייבת לי יותר ותבעו לדין והשיב לא אבא עד עמך שתתקן החרם ושאלו להרב רבי' שמואל והשיב דבר פשוט מרגלא בפי כל מי שמזמין חבירו לדין אינו יכול לסרב ואם אמר יש לי עדי' יש לי שטר כ"ש שתזכה ותראה לב"ד ולא שייך למימר שטרא בידי מאי בעי אלא במקום שטוען פרעתי אבל אם נתחייב ב' זקוקי' ולא ייחד אדם ועתה בשעת פריעה נתברר חלק אחד ליחיד יכול לומר אני תופס חלקך משום חוב שנתחייבת לי כבר ימים רבים או בעדי' או בשבועה ומה שטוען עברת על החרם ולא אבוא לב"ד עד שתתקן מה שעוית לאו כל כמיני' אלא יטעון הכל בב"ד והם יעשו  מה שעיניהם רואות.