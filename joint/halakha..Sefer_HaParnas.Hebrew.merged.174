<b>מצילין </b>מפני הדליקה בשבת כל כתבי הקודש ואפילו למבוי מפולש ואם יש לו מעות או דבר אחר אצל כתבי הקודש מציל הכל עמהם ואם הדליקה בביתו אז מציל לחצר שלו כל חפיציו ובגדיו ומזונות אבל לחצר חבירו אין יכול להציל אעפ"י שיש לו עירוב לשם כ"א דווקא כלי תשמישו הצריכין לו לאותו יום ומזון ג' סעודות לכל אחד ואחד בכל דרך שהוא הולך לשם ובגדים יציל אפילו לחצר שאינו מעורב ע"י מלבוש שלובש ומפשיט וחוזר ולובש ופושט אפילו ק' פעמים וחומרא זו הכל לפי שהדליקה בביתו דמתוך שהוא בהול אי שרית ליה טפי אתי לכבויי אבל כשהדליקה בבית אחר מותר להציל לחצר המעורב וכ"ש לבית חבירו ע"י עירוב בל מה שירצה: 
