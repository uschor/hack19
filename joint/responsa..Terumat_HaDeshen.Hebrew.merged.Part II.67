<b>סימן סז </b>שלום לכם ר' מרדכי ור' משלם ב"ר משה. קבלתי כתבכם מצדכם ובקצרה אשיבכם כי א"צ להאריך בדבר זה כי דקדקתי בכל הכתבים ובכל העדיות עדיות הכשרים להעיד ושאינן כשרים להעיד ולא מצאתי שום לשון קדושין לפי דת משה וישראל מה שנמצא במקצת כתבים ועדיות שרבי משה דבר והניח לכתוב בלשון אשכנז ד"ש ע"ר הו"ט גיהור"ט מי"ט מר' צימלן אין לשון זה בלשון קידושין אפי' בלשון אשכנז כי מתי שמקבלין קנין ומשימין קנס על השידוכין זה קורין בלשון אשכנז הייר"ט אבל הקידושין קורין הנכרים גמעהיל"ט ואם בתר לשונינו נלך קורין גהייר"ט זה חיתון בלה"ק א"כ היה צריך נישואין ולא קידושין לבד כמו שהוכיח ר"ת בפ' נערה בפסק דנדוניית חתנים דלשון איחתוני הוא נישואין אבל קדושין קרי ליה אקרובי דעתא. לא מצאתי יותר מזה: 
