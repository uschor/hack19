שבועות פרק ב - ד תניא: נאמר בעולת בהמה:  "אשה ריח ניחוח".  בעולת העוף:  "אשה ריח ניחוח". ובמנחה:  "אשה ריח ניחוח". מלמד: אחד המרבה ואחד הממעיט ובלבד שיכון לבו  [לאביו שבשמים].
ה משנה. אין מוסיפין על העיר ועל העזרות אלא במלך ונביא ואורים ותמים וסנהדרין של שבעים ואחת ובשתי תודות ובשיר, ובית־דין מהלכין ושתי תודות אחריהם וכל ישראל אחריהם.
אין בנין בית המקדש בלילה, דאמר אביי: מנין דאין בנין בית המקדש בלילה? שנאמר:  "וביום הקים את המשכן", ביום מקימו, אבל בלילה אין מקימו.
ו תנו רבנן: שיר של תודה בכנורות ובנבלים ובצלצלים, על כל פנה ופנה, על כל אבן גדולה שבירושלים אומר:  "ארוממך ה' כי דליתני" וגו'. ושיר של פגעים. ויש אומרים: שיר של נגעים. מאן דאמר: ד'נגעים', דכתיב:  "ונגע לא יקרב באהלך", ומאן דאמר: 'פגעים', דכתיב:  "יפל מצדך אלף ורבבה מימינך",  [ואומר]: "ישב בסתר עליון" וגו', עד "כי אתה ה' מחסי". וחוזר ואומר:  "מזמור לדוד בברחו מפני אבשלום בנו", עד: "לה' הישועה על עמך ברכתך סלה". רבי יהושע בן לוי אומר להו להני קראי וגאני. היכי עביד הכי? והא אמר רבי יהושע בן לוי: אסור להתרפאות בדברי תורה? להגן שאני. ואלא כי אמר: 'אסור', דאיכא מכה. אי דאיכא מכה, 'אסור' ותו לא? והתנן: הלוחש על המכה, אין לו חלק לעולם הבא. הא איתמר עלה, אמר רבי יוחנן: ברוקק שנו, לפי שאין מזכירין שם שמים על הרקיקה.
ז תניא: כתוב אחד אומר:  "את משכן ה' טמא". וכתוב אחד אומר:  "כי את מקדש ה' טמא" וכו'. רבי אלעזר אומר: אם נאמר: 'משכן', למה נאמר: 'מקדש'? ואם נאמר: 'מקדש', למה נאמר: 'משכן'? אם נאמר: 'משכן' [ולא נאמר: 'מקדש'], הייתי אומר: על משכן יהא חיב, שנמשח בשמן המשחה,  [ועל] מקדש לא יהא חיב.  ואם נאמר: 'מקדש' [ולא נאמר: 'משכן'], הייתי אומר: על מקדש יהא חיב, שקדשתו קדשת עולם,  [ועל] משכן לא יהא חיב, לכך נאמר: 'משכן' [ולכך נאמר: 'מקדש'].
ח תנו רבנן:  "והזרתם את בני ישראל מטמאתם". אמר רבי יאשיה: מכאן אזהרה לבני ישראל שיפרשו מנשותיהם סמוך לוסתן, וכמה? אמר רבה: עונה.  אמר רבי יוחנן משום רבי שמעון בן יוחאי: כל שאינו פורש מאשתו סמוך לוסתה, אפלו הוין לו בנים כבני אהרן, מתים, דכתיב: "והזרתם את בני ישראל מטמאתם, והדוה בנדתה", וסמיך ליה:  "אחרי מות שני בני אהרן". אמר רבי חיא בר אבא, אמר רבי יוחנן: כל הפורש מאשתו סמוך לוסתה, הוין לו בנים זכרים, דכתיב:  "להבדיל בין הטמא ובין הטהר", וסמיך ליה:  "אשה כי תזריע וילדה זכר". רבי יהושע בן לוי אמר: הוין לו בנים ראוין להוראה, דכתיב:  "להבדיל ולהורת". אמר רבי חיא בר אבא, אמר רבי יוחנן: כל המבדיל על היין במוצאי שבתות, הוין לו בנים זכרים, דכתיב:  "להבדיל בין הקדש ובין החל". וכתיב התם:  "להבדיל בין הטמא ובין הטהר", וסמיך ליה:  "אשה כי תזריע וילדה זכר". רבי יהושע בן לוי אמר: בנים ראוין להוראה, דכתיב: "להבדיל ולהורת". אמר רבי בנימין בר יפת, אמר רבי אלעזר: כל המקדש את עצמו בשעת תשמיש, הוין לו בנים זכרים, שנאמר:  "והתקדשתם והייתם קדשים", וסמיך ליה: "אשה כי תזריע".