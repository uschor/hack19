<b>סימן עג קנא </b> <br><b>עמוד יח  </b> שלא לשקץ את הגוף. הזהירה תורה לישראל בפרשת ויהי ביום השמיני דכתיב אל תשקצו את נפשותיכם פי' אל תמאסו עצמכם ואל תאכלו במאוס ובשיקוץ כדאמר רב ביבי בר אביי באלו הן הלוקין ט"ז ב' האי מאן דשתי מיא <i data-commentator="Toafot Re'em" data-order="1"></i> בקרנא דאומנא עובר בבל תשקצו ואמרינן נמי בשבת פר"ע צ' ב' רב כהנא. הוה קאים קמיה דרב והוה קא מעבר שושיבא אפומיה, פי' חגב חי טהור. א"ל שקליה דלא לימרו מיכל קא אכלי ליה ועבר משום בל תשקצו. פי' באוכל כל דבר חי ואמר רבא מאן דמשהי בנקביו עובר בבל תשקצו. למדנו שהזהיר הבורא שלא ימאיסו ישראל לא באכילתם ולא בענינים כי אם ינהגו עצמם בקדושה וכבוד כדתניא באלו דברים נ"ג ב' והתקדשתם אלו מים ראשונים והייתם קדושים אלו מים אחרונים, כי קדוש אני <i data-commentator="Toafot Re'em" data-order="2"></i> למדנו מזה שהמפליג עצמו בשיקוץ ממנהג שכיניו ומבני עירו עובר בלאו: 