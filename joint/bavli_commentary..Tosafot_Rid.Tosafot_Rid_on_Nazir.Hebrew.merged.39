<b>איבעיא להו כשניטמאה ואליבא דב״ש או דלמא כשלא נטמאת ואליבא דב״ה</b> פי׳ האי דאמר ר׳ יהודא לא היתה נזירה אלא י״ד שנה כמאן קאמר כשלא ניטמאה קאמר ואליבא דב״ה או דלמא כשניטמא׳ ואליבא דב״ש שאילולי שניטמאת לא היתה עושה שבע שנים אחרות:
<b>ת״ש ר׳ יהודא אומר משום אליעזר זאת תורת הנזיר ביום מלאת התורה אמרה כי ניטמא ביום מלאת תן לו תורת נזיר ואי ס״ד כשניטמא לב״ש שבע ושלשים מבעיא ליה</b> פי׳ כיון דס״ל לר׳ יהודא שאם ניטמא ביום מלאת אינו סותר אלא ל׳ אם כן אם בעבור טומאה לא יחייבו אותה ב״ש אלא ל׳ יום ולא שבע שנים שהרי אחרי שהשלימה שבע שנים לנזירותה עלתה לארץ ואם ניטמא אח״כ אינה סותרת אלא ל׳ יום ולא שבע שנים אלא ודאי הנך שבע שנים אחרי אחרנייתא משום דלא עלו לה אותן של חוצה לארץ כב״ה ובשלא ניטמאת כך נראה בעיני גירסא זו ופתרונה וגירסת הספרים לא יכולתי לישבה:
<b>אמר רב הכל מודים במונה</b> פי׳ היכא פליגי ב״ש בבת אחת דוקא כשזה אומר שתים נזר וזה אומר חמש נזר שיש שם הכחשה שזה מכחיש את זה אבל במונה שאמר הנזיר אני נודר אחת שתים שלש ארבע וחמש והעד אחד מעיד על השתים והאחד מעיד על כולן מודים ב״ש בזה שיש בכלל חמש שתים דדוקא בשזה אומר שתים וזה אומר חמש אמר שכל נדרו הוציא הנזיר בדיבור אחד התם הויא הכחשה אבל השתא דמסהדי שבדרך מנין נדר מודים ב״ש דלא הויא הכחשה שיש לומר האחד שמע עד השתים ולא יותר והשני שמע הכל וא״ל רמי בר חמי לרב חסדא מאי קאמר אילימא באחד אומר אחת ושתים ולא חמש וא׳ אומר עד חמש הא קמכחשי אהדד׳ פי׳ אע״ג דבדרך מנין נדר הא אית בה הכחשה דחד אמר עד השתים נדר ולא עד חמש וחד אמר עד חמש נמצאו מכחישין זא״ז ואמאי מודו בהא ב״ש ואלא באחד אומר אחת ושתים וא׳ אומר עד חמש הא למה לי השתא יש לומר חמירתא אמרי קילתא לא אמרי פי׳ ואלא מונה דרב בלא הכחשה קאמר פשיטא ודאי דמודו ב״ש בהא בשתי כתי עדים דאיכא הכחשה והיא חמירתא אמר ר׳ ישמעאל דמודו ב״ש שיש בכלל חמש שתים בקילתא כגון הא דליכא הכחשה כלל שיש לומר כיון שהנודר לא הוציא נדרו בדיבור אחד אלא בדרך מנין זה שמע עד השתים ולא יותר וזה שמע הכל לא כ״ש שיודו ב״ש ומה בא לחדש רב על דברי ר׳ ישמעאל דברייתא:
