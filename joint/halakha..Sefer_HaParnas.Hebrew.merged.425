<b>האחים </b>זע"ז ראשון בראשון ובניהם זע"ז שני בשני וגם בניהם זע"ז שלישי בשלישי שני בשני וכ"ש שני בראשון שניהם פסולין וראשון בשלישי יש מכשירין ויש פוסלין ואין להקל בדבר מאחר שיש חולקין וכדרך שמונים בזכרים ראשון בראשון ושני בשני ושלישי בשלישי כך תמנה בנקבות באחיות האב ואחותו וכל איש שאתה פוסל בו כך אתה פוסל באשתו שהאשה בבעלה חוץ משלישי בראשון ותרי בעל כאשתו לא אמרינן בקורבה שנתרחקה קצת כגון אחד נשוי רבקה והשני לאה נכדתה אבל נשואין שתי אחיות פסולין זל"ז כן פסקו התוס' וגם רש"י ולא כרבינו אלפס דפסיל חתן גיסו: 
