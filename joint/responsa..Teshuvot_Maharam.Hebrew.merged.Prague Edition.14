יד. אשר שאלת מה יעשה בעור של בכור אשר נמצא טרפה בבני מעי' כמדומה אני שראיתי בפי' רש"י ס"פ טבול יום קי"ד ע"א והלכתא כחכמים בשר בשריפה ועור בקבורה ופליג על תלמודא דפסק לעיל כר"ע ולכאורה נראה דלא פליג. והשיב לו רבי' יצחק בר' שמואל סברתך לא ידעתי היאך תאמר דלא פליג בין לפי מה שכתבת בשר בשריפה ועור בקבורה ובין אם נאמר בשר בקבורה ועוד בשריפה. וגם טעם לחכמים לחלק בין עור לבשר לא ידעי ובסדר קדשים של ר"ת עיינתי וראיתי שכתב כן הלכתא כחכמים ועשה לו קרניים לשבשו שלא לפסוק הלכתא כחכמים ופירושו אין בידי ומתוך הכתוב בספרים והלכתא כחכמים אין בידי רק לאסור ולהטעין שניהם קבורה אפי' הופשט העור וכ"ש אם לא הופשט כי טעם לא ידעתי למה בשריפה בעל מום בגבולין בין עור בין בשר.