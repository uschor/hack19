<big><strong>שכח.</strong></big><br><b>זכרינו</b> לחיים. רבונו של עולם זכרינו לחיי העולם הבא. שכולו חיים. אל מלך חפץ בחיים. כד"א אמר אליהם חי אני נאם  ה' אם אחפץ במות המת  יחזקאל ל״ג:י״א. וכת' ובחרת בחיים דברים ל׳:י״ט. וכותבינו בספר חיים טובים. בספר של צדיקים לעולם הבא שהן טובים. כדכת' כל הכתוב לחיים בירושלם ישעיהו ד׳:ג׳. למענך אלהים חיים. שאתה חי לעולם. מלך עוזר. עונה לזכרינו. כלומ' רבונו של עולם זכור לנו אותו עוזר שאמרת לאברהם כד"א כי זכר את דבר קדשו את אברהם עבדו תהילים ק״ה:מ״ב ומושיע לישר'. כד"א ויושע י"י ביום ההוא שמות י״ד:ל׳. ומגן לאברהם. כדכת' אנכי מגן לך בראשית ט״ו:א׳: ועוד מצינו בזכירה חיים. כמא דאתמר ובשוב רשע מרשעתו ועשה צדק לא תזכרנה לו הרעות אשר עשה בצדקו אשר עשה יחיה: האומ' זכרינו לחיים טובים. וכתבינו בספר חיים טובים. הרי זה פיקח ונשתכר. צא ולמד. ממעשה פילגש בגבעה. שלא ביחנו מה אירע להם. ועד כאן לא אמרו חכמים ניבעי רחמי אחיי. דכי יהיב רחמנא חיי לשיבעא הוא דיהיב. אלא כך אמרו. ניבעי רחמי אכפנא. דכי יהיב רחמנא שיבעא לחיי הוא דיהיב. וזהו שפירשו חכמים בשנות חיים. מפני אריכות ימים. שאילו מפני דרשה לא הוצרך הכת' לשנות: ושלא נהגו לומר כך. כסבורים הואיל ועת רצון הוא. אין הקב"ה נותן מתנה לחצאין: כ"פ רת"ם: ורי"ש פי' כי אין צריך להזכיר טובים. כי בתחילה יש לשאל חיים סתמא. ובברכת הודאה וכתוב לחיים טובי'. ובברכת השלום יאמר לחיים טובים ולשלום. כי לעולם ישאל אדם מעט מעט. ולהוסיף: וכן מצינו בפ' חלק. למה דוד דומה לסוחר: כו': מי כמוך אב הרחמן. שקראת לנו בנים. כד"א הבן יקיר לי אפרים. וגו'. רחם ארחמנו נאם י"י ירמיהו ל״א:כ׳. זוכר יצוריו. בריותיו. ברחמים. כד"א ויזכור כי בשר המה רוח הולך לא ישוב תהילים ע״ח:ל״ט. וכת' למעלה מפסוק זה. והוא רחום יכפר עון וגו'. ונאמן אתה להחיות מתים. שני חדשי' לבקרים רבה אמונתך איכה ג׳:כ״ג. וכת'  מתיך נבלתי יקומון ישעיהו כ״ו:י״ט:<b>מיושבים לפני ר': </b><b>ובכן תן</b> פחדך. ובכן שם הוא. שהאותיות שלו עולות למיניין אנ"י וה"ו. או למיניין אנ"א יהו"ה. שהחשבון עולה ע"ח. ובבן תן פחדך. אני והוא. תן פחדך. ובכן תן כבוד. אנא י"י תן כבוד. אני והו. משורש בספר יצירה: ומאותו ג' מקראות הכתובים בויהי בשלח. ויסע. ויבא. ויט. הם מתפרשים שמות המפורשין ע"ב. על כל מעשיך. על ישר' שנקרא מעשה. כד"א ישמח ישר' בעושיו תהילים קמ״ט:ה׳. וייראוך וישמרו תורתך ומצותיך. כמו פחדו בציון חטאים ישעיהו ל״ג:י״ד. שיחזרו בתשובה. ואמ' ואימתך על כל מה שבראת. כדי שייראוך. על ישר' שנקראו ברואים. כד"א כל הנקרא בשמי ולכבודי בראתיו ישעיהו מ״ג:ז׳. וגו'. כל הנקרא בשמו של הקב"ה מעלה עליו הכת' כאילו נעשה שותף להקב"ה במעשה בראשית: שנ' ויצר. ויברא. ויעש. ואין לך אומה ולשון שמכבדין שמו של הק' כישר'. ויעשו כלם אגודה. כמו שורה. שיחדין כלם ביחד לבם לעשות רצונך בלבב שלם. לפי שיהיו זוכין לחיי העולם הבא ותשוב אותם לארצם: כמה שידענו י"י אלהינו. שאנו יודעין שלפניך היכולת והשלטנות להוציאנו מגלות זה שהעוז בידך וגבורה בימינך. כד"א תעז ידך תרום ימינך תהלים פט. ושמך נורא על כל מה שבראת. על ישר'. כד"א נשאתי אמיך אפונה תהלים פח: ובכן ששמך נורא על ישר' תן כבוד י"י לעמך. כד"א. כבוד הלבנון אליך יבא ישעיהו ס׳:י״ג. וכת' ואביא אתכם אל ארצכם. וכת' ולתתך עליון. וגו' דברים כ״ו:י״ט. תהילה ליריאך. תחת אבל מעטה תהילה ישעיהו ס״א:ג׳. וכת' לתהלה ולשם ולתפארת דברים כ״ו:י״ט. ותקוה לדורשיך. ותן תקוה לאותם דורשים שאמרת כה אמר י"י לבית ישראל דרשוני וחיו עמוס ה׳:ד׳. ופתחון פה למייחלים לך. כד"א ביום ההוא אצמיח קרן לבית ישר' ולך אתן פתחון פה בתוכם יחזקאל כ״ט:כ״א. וגו'. שמחה לארצך וששון לעירך. כד"א ישמח הר ציון תגלנה בנות יהודה תהילים מ״ח:י״ב. וכת' הנני בורא את ירושלם גילה ועמה משוש וגו' ישעיהו ס״ה:י״ח. וצמיחת קרן. דוד שנשמח בקרן יחזירהו במקומו. ועריכת נר לבן ישי משיחך. כד"א שם אצמיח קרן לדוד עבדי. ערכתי נר למשיחיתהילים קל״ב:י״ז. וגו'. במהרה בימינו ואל תאחר: ואז צדיקים יראו וישמחו. פסוק הוא. אז צדיקים יודו לשמך ישבו ישרים את פניך שם קם. וכת' ויראו צדיקים וייראו ועליו ישחקו תהילים נ״ב:ח׳. וישרים. צדיקים. וחסידים ברינה יגילו. כד"א. יעלזו חסידים בכבוד תהלים קמט. וכת' יראי ה' הללוהו כל זרע יעקב כבדוהו שם כב. וכת' יראו צדיקים וישמחו איוב כ״ב:י״ט. יהללו את י"י דרשיו תהילים כ״ב:כ״ז. וגו'. ועולתה. מלכות הרשעה שכולה עולה. תקפץ פיה. כד"א יקפצו מלכיש פיהם ישעיה מב. כי כל הרשעה. מלכות הרשעה. פסוק הוא. וכל עולה קפצה פיה תהילים ק״ז:מ״ב. כעשן תכלה. כד"א ואיבי י"י כלו שם לו. וכת' לילה ויומם לא תכבה ישעיהו ל״ד:י׳. ענשם זה. כי תעביר ממשלת זדון. מלכות הרשעה. ותמלוך. כד"א ביום ההוא אצמיח קרן לבית ישראל יחזקאל כ״ט:כ״א. וכת' יהיה י"י אחד ושמו אחד זכריה י״ד:ט׳. אתה בחרתנו מכל העמים. כד"א כי בחר י"י ביעקב. וכת' ואבדיל אתכם מן העמים ויקרא כ׳:כ״ו. ורוממתנו. כדכ' ונתנך י"י אלהיך עליון על כל גויי הארץ דברים כ״ח:א׳-ב׳: יעלה ויבא. כנגד מה שאמר דוד. אם לא אזכרכי אם לא אעלה את ירושלם על ראש שמחתי תהילים קל״ז:ו׳. וזה כנגד זכרון ירושלים. ויבא. כנגד זכרון משיח בן דוד. כד"א אשרי המחכה ויגיע לימים דניאל י״ב:י״ב. וגו'. וכת' באותה פרשה זכרון. ויראה. כנגד זכרון אבותינו. וזהו יצחק. כד"א אשר נשבעת לאבותינו מימי קדם מיכה ז׳:כ׳. ובעקידתו כת'. ויקרא אברהם שם המקום ההוא י"י יראה אשר יאמר היום בהר י"י יראה בראשית כ״ב:י״ד. כלומ' יראה זכרון עקידתו לעולם שיעמד זכותו לבניו. והיינו דכת' בי נשבעתי שם. ויזכר. כנגד זכרונינו ופקדונינו כד"א זכרני י"י ברצון עמך פקדני בישועתך תהילים ק״ו:ד׳. וישמע כדכת' ויקשב י"י וישמע ויכתב ספר זכרון. וגו' מלאכי ג׳:ט״ז: והנשא על כל הארץ ביקרך. שהארץ שלך היא. כד"א כי לי כל הארץ שמות י״ט:ה׳. והופע בהדר גאון עוזך. והגה בהדר גאון. בית המקדש שנקרא גאון. כד"א נשבע י"י בגאון יעקב עמוס ח׳:ז׳. וכת' מציון מכלל יפי אלהים הופיע תהילים נ׳:ב׳: על כל יושבי תבל ארצך. כד"א כל ישבי תבל ושכני ארץ. וגו' ישעיהו י״ח:ג׳. מלך ומלכותו בכל משלה. כד"א. והיה י"י למלך על כל הארץ זכריה י״ד:ח׳-ט׳: והשיאנו כד"א תשא ובאת אל המקום אשר יבחר י"י דברים י״ב:כ״ו. את ברכת מועדיך. כד"א איש כמתנת ידו כברכת י"י וגו' דברים ט״ז:י״ז. והשיאנו כמו והזכירנו. כגון ישא פרעה את ראשך.בראשית מ׳:י״ג. דמתרג' ידכרינך פרעה ית רישיך: מפי ר' משה בר ישעיה: החבר ר' יעקב נזיר אין מתפלל בזה היום והשיאנו. ושאלתי ממנו מה טעם. והשיבני. מפני שאין מקריבין בראש השנה חגיגה כי אם בחג המצות ובחג השבועות ובחג הסוכות. כד"א. שלש פעמים בשנה שמות כ״ג:י״ז. וכת' איש כמתנת ידו כברכת וגו' דברים ט״ז:י״ז: וברכת היכן. השיאנו. אבל ראש השנה דלא כת' ברכת חגיגה לא אמרינן ליה להשיאנו: ולי נר' דסדר תפילו' הוא מונה. כלומ' יהי רצון מלפניך שתשיאנו ברכת מועדיך האחרים. ולא אראש השנה קאי: כ"ש אב"ן:<b>וקדשינו</b> במצותיך. כד"א והתקדשתם והייתם קדשים ויקרא י״א:מ״ד. ושבעינו מרב טוב הצפון והטמון ליריאיך לחיי העולם הבא. כד"א מה רב טובך אשר צפנת ליריאיך תהילים ל״א:כ׳. וטהר לבינו. שיהא לבינו אמת וטהר נגדך. כד"א וזרקתי עליכם מים טהורים יחזקאל ל״ו:כ״ו. וכת' והסרתי את לב האבן מבשרכם. ואת רוחי אתן בקרבכם שם. כי אתה אלהים אמת ודברך מלכנו אמת וקיים לעד. שטבעו חכמים בראש השנה סמכו על מה ששנינו בפסיק'. בפרש' החדש השביעי. כך פתח ר' תנחומ'. לעולם י"י דברך נצב בשמים. לדור ודור אמונתך תהילים קי״ט:פ״ט-צ׳. מהו לעולם י"י. אלא אמ' דוד לפני הק' רבונו של עולם. אין אתה בא עלינו בדין אלא במדת הרחמים. שאילולי כך לא היינו יכולין לעמוד לפניך אפילו שעה אחת. אלהים אינו אומ' כאן. אלא י"י. בה אתה דנינו. באותה מידה של רחמים. בי"י. שנ' י"י י"י אל רחום וחנון שמות ל״ד:ו׳. ולא לנו בלבד. אלא אף לאדם הראשון יציר כפיך. אילולי ששיתפתה מדת רחמיך בשעה שדנת אותו לא היה עומד שעה אחת. וכשם שדנת אותו ברחמים כך התניתה עמו שאתה דן את בניו ברחמים. וזה דברך נצב. קיים דברך שהתניתה עם אדם הראשון. מה כת' אחריו למשפטיך עמדו היום כי הכל עבדיך תהילים קי״ט:צ״א. מכאן אתה למד שכל שלש תיבות האלה בהגדה זו. וביום הדין. ודברך. דאמרי' כת' במקרא לעולם י"י דברך אמת. הוא אמונתך שבמקרא. וקיים זהו נצב. לעד. זהו לעולם. וכן אנו מודים לפני הק'. רבונו של עולם דבר זה ברור לנו שתתנהג עמנו במרת הרחמים. כי דברך שהבטחתה לאדם הראשון שתדין דורות הבאים ברחמים אמת הוא. ולעלמי עד קיים יהיה. ותביט לרחמינו ולצדקינו במשפט: