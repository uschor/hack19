 
<b>לברך </b>על המזון דכתיב דברים ח׳:י׳ ואכלת ושבעת וברכת: והיינו בברכה שלאחריו וברכ' שלפניו גמרינן מק"ו כשהוא שבע מברך כשהו' רעב לא כל שכן ודרשו רבותינו דהשלשה ברכות דאורייתא וברכה רביעית דרבנן ובברכת הארץ צריך להזכיר ברית ותורה חיים ומזון ומלכות בית דוד בבונה ירושלי': וצריך להזכי' מעין המאורע בשבת רצה והחליצנו: ביו"ט ור"ח יעל' ויבא ואין משנין חתימ' הברכה: ואם שכח ולא הזכיר ונזכר קודם שהתחיל ברכה רביעית בשבת אומר ברוך אתה ה' א"מ העולם אשר נתן מנוחה לעמו ישראל ביום שבת קודש לאות ולברית ברוך אתה ה' מקדש השבת וביום טוב אומר ברוך אתה ה' אלהינו מלך העולם אשר נתן מועדים לעמו ישראל לששון ולזכרון ברוך אתה ה' מקדש ישראל והזמנים: ובראשי חדשים אומר ברוך אתה ה' אלהינו מלך העולם אשר נתן ראשי חדשים לעמו ישראל לכפרה ולזכרון ברוך אתה ה' מקדש ישראל וראשי חדשים: והיכא דמיקלע שבת ויום טוב או שבת וראש חדש אומר רצה והחליצנו. ואינו מזכיר בו לא יום טוב ולא ראש חודש ואחר כך אומר יעלה ויבא: ואין מזכירין בו של שבת כלל וכן בתפלה וכששכח כוללן יחד בברכה שאמרנו למעלה והיכא שלא נזכר עד שהתחיל ברכה רביעית בשבת ויום טוב חוזר לראש ובראש חדש לא יחזור. משום דאי בעי לא אכיל רק מיני תרגימה וכן במנחה בשבת יש אומרי' כן מי ששכח ולא בירך אחר אכילתו ונזכר קודם שנתעכל המזון במעיו כל זמן שאינו רעב חוזר ומברך כרבי יוחנן וכן בספק. ולאחר מיכן אינו מברך ושלשה שאכלו אם בתחלה ברכו ברכת המוציא ביחד אין רשאין ליחלק אלא ימתינו ומזמנין זה עם זה ואם ברכו כל א' ברכ' המוציא לעצמו רשאין ליחלק אבל אם גמרו סעודתן יחד חייבין לזמן ואפי' אחד מהן אוכל פת של עכו"ם והאחרים נזהרין מאותו פת וכן אחד אוכל פת וגבינה והאחרים אוכלין בשר מזמנין כדאמרי' גבי תרומה <i data-commentator="Haggahot Rabbeinu Peretz on Sefer Mitzvot Katan" data-order="1"></i> בריש ערכין: אבל אם א' מהם אוכל דבר אסור אין מזמנין: ואין מזמנין לא על נשים ולא על עבדים וקטנים אבל נשים מזמנות לעצמן ועבדים לעצמן רשות והיכא שאוכלת עם אנשים נראה שיוצאות בזימון ובברכת המזון של אנשים אם ירצו והמברך יכוין להוציאן אף על פי פי שאינן מבינות לשון הקדש <i data-commentator="Haggahot Rabbeinu Peretz on Sefer Mitzvot Katan" data-order="2"></i> והיכ' שקדמו שנים ואכלו דין הוא שיפסי' השלישי סעודתו עד שיגמרו ברכה ראשונה ואח"כ יחזור למקום שפסק ויתחיל נודה זהו לפירוש הקונטרס מיהו לפירוש אחר יחזור לראש: ונרא' לי החלוקים דהיינו היכא שלא אכל פת אחר כן אבל אכל פת אחר כך הכל מודים שצריך להתחיל מראש ושלשה שאכלו ויצא א' מהם לשוק קורין לו ומזמנין עליו והוא ששומעין קולו: אבל בעשרה שצריך להזכיר שם שמים עד שיבא אצלם: ושתי חבורות שאוכלות בבית אחד ורואים זו את זו מצטרפין ואם לאו אלו מזמנין לעצמן: ואלו לעצמן: ואם יש שמש מצרפן: וכן אומר רי"בא בבית חתנים אעפ"י שאין מברכין שהשמחה במעונו אלא במקום חופה אם שמש מצרפן ורואין זה את זה אפי' בב' חדרים הכל נחשב מקום חופה: ושנים שאכלו ובא שלישי וישב עמהם ואכל קודם שאמרו הב לן ונברך: מזמנין עמו: ואם הוא גדול בחבורה מברך ומוציא גם האחרים ואם רצה נותן רשות אפילו לא אכל רק כזית: אבל אם אמר בעל הבית הב לן ונברך כשאוכלין אצל בעל הבית אז המסובין כולם אסורים לאכול כשאוכלין משלו ואין הבא אחר כך מצטרף עמהם: ואינו מברך <i data-commentator="Haggahot Rabbeinu Peretz on Sefer Mitzvot Katan" data-order="3"></i> להם והיכא שלא קבעו מקום לסעוד' רק במקרה ישבו שלשתן יחד כל אחד מברך לעצמו בין לעניין ברכ' המוציא בין לעניין ברכות המזון ואם קבעו מקום אחד מברך לכולם וכן אם מהלכין בדרך ואמרו נלך לאכול למקום פלוני נתחייבו בזימון מיהו בתוס' משמע דלדידן הוי פת קביעות אך במהלכין בדרך עד שישבו: ואדם שאוכל כשהוא מהלך יושב ומברך במקום שאכל באחרונ' ואם ישב ואכל ולא בירך ויצא לדרך או לשוק חוזר למקומו ומברך כדברי בית שמאי <i data-commentator="Haggahot Rabbeinu Peretz on Sefer Mitzvot Katan" data-order="4"></i> והבא על בני אדם שמברכין אם אומרים נברך אומ' הוא ברוך ומבורך לעול' ועד ואם הם עשרה שמברכין בשם יזכיר השם כמותם מצאם שאמרו ברוך עונה אמן וכן יש לעשו' על כל ברכ' שאדם שומע שמברך חבירו: וז' שאכלו דגן ושלשה ירק מצטרפין לעשר' וכן שנים דגן ואחד ירק <i data-commentator="Haggahot Rabbeinu Peretz on Sefer Mitzvot Katan" data-order="5"></i> מקל וחומר ואמרו חכמים כל הברכות כולן אעפ"י שיצא מוציא חוץ מברכת הלחם ויין: והוא הדין לכל ברכת הנהנין אבל ברכת היין של קידוש מסיק התם דמוציא וברכת המזון אומר ר"י דמוציא ולשון הירושל' לא משמע כן: ומה שנהגו בבית האבל להוסיף על ברכת המזון אין צריך עשרה: ואין מזמנין על הקטן עד שיביא שתי שערות ואפי' יודע למי מברכין והיא הדין לעשרה מקל וחומר ויש מקילין להשלים לעשרה ביודע למי מברכין: אבל מה שנהגו למסור חומש לקטן זהו מנהג שטות ובירושלמי אומר דשכור מברך אפי' מדומדם ואורח חייב לברך את בעל הבית ותקנו לו חכמים ברכה אחת: ואפי' לא תהיה ברכת המזון טעונ' כוס מכל מקום היכא שיש כוס צריך לדידן ד' דברים חי מלא שטיפה הדחה וסימניך חמשה: וחי רוצה לומר בשעת נתינתו בכוס: ובברכת הארץ נותן לתוכו מים: דחי לגמרי אין מברכין עליו ודווקא ביינות שלהם. עוד יש לפרש שלא יהא מזוג יותר מדאי: עוד יש לפרש חי דקאי אכוס שלא יהא נשבר: <i data-commentator="Haggahot Rabbeinu Peretz on Sefer Mitzvot Katan" data-order="6"></i> 
