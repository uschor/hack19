<b></b><br>נתחיל נהיגת הפסקות הללו כגון שקלים וזכור ופרה והחודש כן נהוג וקבע אותם לעולם שראש חודש אדר אינו נופל אלא בד׳ ימים אילו או בשבת או ביום שיני או ברביעי או בשישי מימי שבוע וסימן זבדו. אם יבוא ראש חודש טבת בחול מוציאין שתי תורות. באחד קורין שלשה בעניין החודש וידבר ה׳ אל משה צו את בני ישראל את קרבני לחמי. ובאחד קורא הרביעי דבחנוכה. ואם יבוא ראש חודש טבת בשבת מוציאין ג׳ תורות אחד לפרשה של שבת קורין ז׳. ואחד של ראש חודש ואחד של חנוכה ומפטירין רני ושמחי עד ידי זרובבל. וכשנופלין ב׳ שבתות בחנוכה בשבת ראשונה מפטירין רני ושמחי ובשניה ויעש שלמה את הכיורות עד ויאמר ברוך ה׳ אלהי ישראל אשר דבר בפיו. ואם יבוא ראש חודש אדר בשבת מוציאין ג׳ תורות אחת לפרשה של אותה שבת ואחת של ראש חודש ואחד של פרשת שקלים ומפטירין בן שבע שנים יואש במלכו עד כסף אשם. ואם יבוא ראש חודש ניסן בשבת מוציאין ג׳ תורות א׳ לפרשה של אותה שבת וא׳ של ראש חודש וא׳ של החודש הזה ומפטירין רב לכם נשיאי ישראל עד שער החצר הפנימית.