סוטה פרק ח - קז משנה. משוח מלחמה, בשעה שהוא מדבר אל העם, בלשון הקדש היה מדבר, שנאמר:  "והיה כקרבכם אל המלחמה ונגש הכהן", [זה כהן משוח מלחמה], "ודבר אל העם", בלשון הקדש.  "ואמר אלהם: שמע ישראל וגו', על איביכם",  ולא על אחיכם, לא יהודה על שמעון, ולא שמעון על בנימין, שאם תפלו בידם ירחמו עליכם, כמו שנאמר להלן:  "ויקמו האנשים אשר נקבו בשמות, ויחזיקו בשביה, וכל מערמיהם הלבישו מן השלל, וילבשום וינעלום ויאכלום וישקום ויסכום וינהלום בחמרים לכל כושל" וגו'. על אויביכם אתם הולכים, שאם תפלו בידם, אין מרחמים עליכם.  "אל ירך לבבכם, אל תיראו ואל תחפזו ואל תערצו מפניהם". "אל ירך לבבכם", מפני צהלת סוסים, וצחצוח חרבות. "אל תיראו", מפני הגפת התריסים, ושפעת הקלגסים. "ואל תחפזו", מקול הקרנות. "ואל תערצו", מפני קול הצוחה.  "כי ה' אלהיכם ההלך עמכם", הם באים בנצחונו של בשר־ודם, ואתם באים בנצחונו של מקום. פלשתים באים בנצחונו של גלית, ומה היה סופו? שנפל בחרב והם נפלו עמו. בני עמון באו בנצחונו של שובך, ומה היה סופו? שנפל בחרב והם נפלו עמו. אבל אתם, אין אתם כן, אלא, "כי ה' אלהיכם ההלך עמכם להלחם לכם עם איביכם להושיע אתכם", זה [מחנה] הארון.
קח פסקא.  "ואמר אלהם: שמע ישראל".  [מאי שנא] "שמע ישראל"? אמר רבי יוחנן, משום רבי שמעון בן יוחאי: אמר ליה הקדוש ברוך הוא לישראל: אפלו לא קימתם אלא קריאת שמע שחרית וערבית, אין אתם נמסרים בידם. תנו רבנן: שתי פעמים מדבר עמהם, אחד בספר ואחד במלחמה. בספר מהו אומר: "שמעו דברי מערכי המלחמה, וחזרו". במלחמה מהו אומר:  "אל ירך לבבכם אל תיראו ואל תחפזו ואל תערצו". כנגד ארבעה דברים שגויים עושים: מגיפין, ומריעין, וצווחין, ורומסין.
קט [פסקא]. פלשתים באים בנצחונו של גלית וכו'. 'גלית', אמר רבי יוחנן: שעמד בגלוי פנים לפני המקום, שנאמר:  "ברו לכם איש וירד אלי", ואין 'איש' אלא המקום, שנאמר:  "ה' איש מלחמה". אמר הקדוש ברוך הוא: הריני מפילו ביד בן־איש, שנאמר:  "ודוד בן־איש אפרתי הזה". אמר רבי יוחנן משום רבי מאיר: בשלשה מקומות לכדו פיו לאותו רשע. אחד:  "ברו לכם איש וירד אלי". ואידך,  "אם יוכל להלחם אתי והכני, והיינו לכם לעבדים". ואידך, [דקאמר ליה לדוד]:  "הכלב אנכי כי אתה בא אלי במקלות". דוד נמי קאמר ליה: "אתה בא אלי בחרב ובחנית ובכידון". דוד הדר אמר ליה: "ואנכי בא אליך בשם ה' צבאות אלהי מערכות ישראל אשר חרפת".  "ויגש הפלשתי השכם והערב", אמר רבי יוחנן: כדי לבטלם מקריאת שמע שחרית וערבית.  "ויתיצב ארבעים יום", [אמר רבי יוחנן]: כנגד ארבעים יום שנתנה בהם תורה.  "ויצא איש הבנים ממחנות פלשתים", מאי 'בנים'? אמר רב: שמבנה מכל מום. ושמואל אמר: בינוני שבאחיו. דבי רבי שילא אמרי: שהיה עשוי כבנין. רבי יוחנן אמר: בר מאה פפי וחד נאנאי. "גלית שמו מגת", תני רב יוסף: שהכל דשים באמו כגת. כתיב:  'ממערות', וקרינן 'ממערכות'. תני רב יוסף: שהכל הערו באמו. כתיב:  'ערפה', וכתיב  'הרפה'? רב ושמואל, חד אמר: 'הרפה' שמה, ולמה נקרא שמה 'ערפה'? שהכל עורפין אותה מאחוריה. וחד אמר: 'ערפה' שמה, ולמה נקרא שמה 'הרפה'? שהכל דשין אותה כהריפות, וכן הוא אומר:  "ותקח האשה ותפרש את המסך על פני הבאר, ותשטח עליו הרפות, ולא נודע דבר". ואי בעית אימא, מהכא:  "אם תכתוש את האויל במכתש בתוך הריפות בעלי".  "את ארבעת אלה ילדו להרפה בגת, ויפלו ביד דוד וביד עבדיו". מאי נינהו? אמר רב חסדא: סף, ומדון, גלית, וישבי־בנב. כתיב:  'וחץ חניתו', וקרינן: 'ועץ חניתו'. אמר רבי אלעזר: עדין לא הגיענו לחצי שבחו של אותו רשע, מכאן שאסור לספר בשבחן של רשעים. ולא  [ליפתח ביה] כלל? אלא להודיע שבחו של דוד.
קי "ויפלו ביד דוד וביד עבדיו" . [דכתיב]:  "ותשק ערפה לחמותה ורות דבקה בה". אמר רבי יצחק: אמר הקדוש ברוך הוא: יבואו בני הנשוקה ויפלו ביד בני הדבוקה. דרש רבא: בשכר ארבע דמעות שהורידה ערפה על חמותה, זכתה ויצאו ממנה ארבעה גבורים הללו, שנאמר:  "ותשנה קולן ותבכינה עוד".
קיא פסקא. בני עמון באו בנצחונו של שובך וכו'. כתיב: 'שובך', וכתיב: 'שופך'? רב ושמואל,  חד אמר: 'שובך' שמו, ולמה נקרא שמו 'שופך'? שכל הרואה אותו נשפך לפניו כקתון. וחד אמר: 'שופך' שמו, ולמה נקרא שמו 'שובך'? שעשוי כשובך.  "אשפתו כקבר פתוח, כלם גבורים". רב ושמואל, [ואמרי לה, רב אמי ורב אסי], חד אמר: בשעה שזורקים חץ, עושים אשפתות אשפתות של חללים, ושמא תאמר: מפני שאמנין בקרב? תלמוד לומר: "כלם גבורים". וחד אמר: בשעה שעושים צרכיהם, עושים אשפתות אשפתות של זבל, ושמא תאמר: מפני שחלי מעים הם? תלמוד לומר: "כלם גבורים". אמר רב מרי: שמע מינה, האי מאן דנפיש זבליה, חלי מעים הוא, למאי נפקא מינה? ליטרח  [ב]נפשיה.  "דאגה בלב איש ישחנה". רבי אמי ורבי אסי, חד אמר: ישיחנה מדעתו. וחד אמר: ישיחנה לאחרים.
קיב פסקא. אבל אתם, אין אתם כן, אלא:  "כי ה' אלהיכם ההלך עמכם" וגו'. זה מחנה הארון. וכל כך למה? מפני שהשם  [וכל כנויו] מנחים בארון. כיוצא בדבר אתה אומר:  "וישלח אתם משה, אלף למטה לצבא", "אתם", אלו סנהדרין. "ואת פינחס", זה משוח מלחמה. "כלי הקדש", זה הארון והלוחות שבו. "וחצצרות התרועה", אלו השופרות. תנא: לא לחנם הלך פינחס למלחמה, אלא לפרע דין אבי אמו, שנאמר:  "והמדנים מכרו אתו אל מצרים". למימרא דפינחס מיוסף קאתי, והכתיב:  "ואלעזר בן אהרן לקח לו מבנות פוטיאל לו לאשה". [מאי] לאו, מיתרו [קאתי], שפטם עגלים לעבודת כוכבים? לא, מיוסף שפטפט ביצרו. והלא שבטים מבזין אותו: ראיתם בן פוטי זה, שפטם אבי אמו עגלים לעבודה זרה, יהרג נשיא  מישראל?! אלא, אי אבוה דאימיה מיוסף, אימא דאימיה מיתרו. ואי אימא דאימיה מיוסף, אבוה דאימיה מיתרו. דיקא נמי דכתיב "מבנות פוטיאל", תרי משמע, שמע מינה!
קיג תנו רבנן:  "אשר בנה", "אשר נטע", "אשר ארש", למדך תורה דרך ארץ, שיבנה אדם בית ויטע כרם ואחר כך ישא אשה. ואף שלמה אמר בחכמתו:  "הכן בחוץ מלאכתך, ועתדה בשדה לך, אחר ובנית ביתך". "הכן בחוץ מלאכתך", זה בית. "ועתדה בשדה לך", זה כרם. "אחר ובנית ביתך", זו אשה. דבר אחר: "הכן בחוץ מלאכתך", זה מקרא. "ועתדה בשדה לך", זה משנה. "אחר ובנית ביתך", זה תלמוד. דבר אחר: "הכן בחוץ מלאכתך", זה מקרא ומשנה. "ועתדה בשדה לך", זה תלמוד. "אחר ובנית ביתך", אלו מעשים טובים. רבי אלעזר בנו של רבי יוסי הגלילי אומר: "הכן בחוץ מלאכתך", זה מקרא ומשנה ותלמוד. "ועתדה בשדה לך", אלו מעשים טובים. "אחר ובנית ביתך",  דרש וקבל שכר.
משנה.  "ויספו השטרים לדבר אל העם" וגו'. רבי עקיבא אומר: "הירא ורך הלבב", כמשמעו! שאינו יכול לעמד בקשרי המלחמה, ולראות חרב שלופה. רבי יוסי הגלילי אומר: "הירא ורך הלבב", זהו המתירא מן העברות שבידו, לפיכך תלתה לו התורה את כל אלו, שיחזר בגללן. רבי יוסי אומר: אלמנה לכהן גדול, גרושה וחלוצה לכהן הדיוט, ממזרת ונתינה לישראל, בת ישראל לממזר ולנתין, הרי הוא "הירא ורך הלבב".  "והיה ככלת השוטרים לדבר אל העם, ופקדו שרי צבאות בראש העם" ובעקבו של עם, מעמידין זקיפין לפניהם ואחרים מאחוריהם וכשילין של ברזל בידיהן, וכל המבקש לחזר הרשות בידו לקפח את שוקיו, שתחלת ניסה נפילה, שנאמר:  "נס ישראל לפני פלשתים, וגם מגפה גדולה היתה בעם". ולהלן הוא אומר:  "וינסו אנשי ישראל מפני פלשתים ויפלו חללים" וגו'. במה דברים אמורים? במלחמות הרשות, אבל במלחמות מצוה, הכל יוצאים, אפלו חתן מחדרו וכלה מחפתה. אמר רבי יהודה: במה דברים אמורים? במלחמות מצוה, אבל במלחמות חובה, הכל יוצאים, ואפלו חתן מחדרו וכלה מחפתה.