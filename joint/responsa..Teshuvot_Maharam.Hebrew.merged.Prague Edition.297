רצז. על אודות ראובן שתבע שמעון שכרת ביתי לב' שנים עתה יצאת קודם הזמן תן לי השכירות ושמעון משיב אמת הוא ששכרתי ביתך רק תנאי הי' בדברינו שכל שנה שארצה לצאת הרשות בידי ועתה אתן לך השכירות מזמן שהייתי בו והביא ראובן עדי' שלא שמעו שום תנאי ושמעון הביא ע"א המסייעו. לא הבנתי תוכן הדברי אם העדי' מכחישי' העד שבאותה שעה שהוא אומר שהתנה הכי  שלא התנה אותה שעה והשכירו בלא תנאי פשיטא שע"א בטל במקום שנים. אך אם  מכחישין אותו שהעד אומר שמקודם התנה ובשעת השכירות יכול להיות שלא דיבר בפני עדי' כל תנאיו אך סמך מקצת על תנאו הראשון א"כ אז שמעון פטור אף משבועה אחרי שע"א מסייע ולהחזיק ממונו כי כן פסק ר"ת בתחלת ב"מ לכן יש לכם לחקור תוכן הדברי' ולעמוד על בירור. ואף אם דברי ראובן כנים וחייב לתן לו שכרו יכול שמעון להושיב בו דיורין כמותו שיש להן דיעות כמותו ואף אם יש  דיעות יותר ישומו העולם לפי ראות עיניהם כמה יש להוסיף שכר בשביל רוב הדיעות והדיורין משלם כפי ראות העין. ושלום חיים בן אמ"ו הר"י ח"ז.