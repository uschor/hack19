<big><strong>תעח.</strong></big><br><b>אייחד</b> שם שוכן תרשישים. ארנן צדקותיו בלהקת ישישים. אף אמונתו בקהל קדושים: בטרם שומו עם עולם. בלבדו היה פורטם וכוללם. בגליון ספרו יכתבו כולם: גולמם מאז ראו עיניו. גמר ואומר לדורות בעיניין. גם הארץ מלאה קניינין: <b>ש</b>מים <b>מ</b>ספרים <b>ע</b>וזו. <b>נ</b>טוים <b>ב</b>זרתו <b>ר</b>וננים <b>י</b>יחודו. <b>צ</b>באות <b>ח</b>לד <b>ק</b>וראים כבודו: ק': דוק נטה כיריעה לכסאו. דירו לשאת ולרום משאו. דיגל חיילי מעלה לנשאו: האור בגיהו כשלמה עטה. הבהיק זיוו מעלה ומטה. הכהות גלגל חמה במבטה: וראהו אדון כי טוב והצפינו לנוחלי לקח טוב. ואור צדיקים ישמח בטוב: זה קירה במים עליות. וקפם והתויכם תוך זויות. זהרם נאה מוצק כראיות: חצה המים בשוה להשקיע. חציים עילה וחציים השקיע. חזקים מתח וביניהם הרקיע. טיען העליונים במאמר לתלות. טיבע התחתונים בעמקי מצולות. טורדים כצינורות למולם לעלות: יושר דברו בשמעם יחד. יקוו המים אל מקום אחד. יימן המועט במרובה להאחד: כילל יבשת פניה ליראות. כחה להוציא דשאים ותבואות. כל מיני נטיעה התמלאות. למועדים עשה ירח לסובבה. לשמש שם מבוי ונתיבה. לכוכבי השמים וכסיליהם ריבה: מעותי ימים הפרה לשרצה. מרקק התעיף אברה ונוצה מהם זיז ולוויתן ריצה: נם לארץ להוציא מקנה. נחצה להוציא אלפים וצאנה. נפש חיה ובהמה להמנה: סוף לכל תכלית חקר. סקר ארוחת כל יקר. סוכן אפס במו להתייקר: עץ ללבו יציר לייפות. עיצבו גבים ושדראות בתועפות. עש דיוקנו דיו פרצופות: פרצוף אחור לעזר עשאה. פקחן לשמור כאוצר בנאה. פירכסה וקילעה ואליו הביאה: צור בכבודו עיטרם ברכות. ציפה אפיריונם מרגליות ערוכות. ציוה לפרוץ להבריך בריכות: קראם איש ואשה להתחברה. קרח לחבתם יחד להתגברה. קדושת שמו חומם לקררה: רודף גבר עזרו לבקש. זמו לבעל אבידה להקש. ראוי באבידתו לחזר ולקשקש: שדי מושב בייתה יחידים. שקד לזווגם יחד אחדים. שיקדם בפלס בשוה נאמדים: תמימים למידים מדעת קונם. תמידים לכבדו בגופו והונם: שדי צור המפליא פלאות. מהר להוציא עמך מתלאות. ענות הודו את ה' צבאות: והשב שבות הארץ כבתחילה. נצח ליתן לך תהילה. בקול ששון וקול שמחה חתן וכלה: ששת ימים מלאכתו עשה. ונח בשביעי רם ונישא. יציע חביונו קדושתו כסה ק': הכל יורוך: יוצר אחר: