עשר תעשר. זה שאמר הכתוב: לא תירא לביתה משלג כי כל ביתה לבוש שנים . חזקיה אמר, משפט רשעים בגיהנם שנים עשר חדשים. ששה חדשים בחמה, וששה חדשים בצנה. בתחלה, הקדוש ברוך הוא מכניסן בחמה, והן אומרים: זו היא גיהנם של הקדוש ברוך הוא. ואחרי כן מוציאן לשלג, והן אומרים: זו היא צנתו של הקדוש ברוך הוא. בתחלה הן אומרים הוה, ולבסוף הן אומרים וי, הוא שדוד אומר, ויעלני מבור שאון מטיט היון , ממקום שאומרים וי וי. והיכן הן משלימין עצמן, רבי יהודה בר רבי אומר, בשלג. הדא הוא דכתיב: בפרש שדי מלכים בה תשלג בצלמון . השלג הוא צלמות שלהן. יכל אף לישראל. תלמוד לומר: כי כל ביתה לבוש שנים . שנים, שנים, מלה פריעה, ציצית תפלין, הענק תעניק, נתן תתן, פתח תפתח, עשר תעשר. לפיכך משה מזהיר את ישראל, עשר תעשר.