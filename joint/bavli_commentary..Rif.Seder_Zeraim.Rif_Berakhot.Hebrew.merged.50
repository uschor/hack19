כשמואל אמר רב יהודה אמר רב צלף של ערלה זורק את האביונות ואוכל את הקפריסין רבינא אשכחיה למר בר רב אשי דקא זריק אביונות וקא אכיל קפרס   והלכתא הכין דזורק את האביונות ואוכל את הקפרס ומדלגבי  ערלה לאו פרי הוא גבי ברכה נמי לאו פירא הוא ולא מברכינן עילויה בפה"ע  אלא בפה"א:פלפלי  רטיבתא בפה"א ויבשתא ולא כלום דלאו אוכלא הוא וכן  זנגבילא רטיבתא מברך עליה בורא פרי האדמה ויבשתא ולא כלום: חביץ  קדירא וכן דייסא  דכעין חביץ קדירא כגון דאיכא בה דובשא רב יהודה אמר שהכל ורב כהנא אמר בורא מיני מזונות אמר רב יוסף נקוט דרב כהנא בידך דרב 