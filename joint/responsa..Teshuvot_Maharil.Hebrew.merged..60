<b>שאלה   </b>תנור שטומנין בו את החמין מהו לפותחו ולהוציא קדירה ולהאכיל לתינוק ולהחזיר ולחתום מי חיישינן שמא יחתה בגחלים או לא. ואם נאמר שאסור לעשות כן כי בפותחו גורם שיבעיר האש ובסוגרו גורם שיכבה. אם כן האיך מותר לפתוח שום תנור בעולם. וכמדומה לי שמהר"ם ס"ל התיר לי בבית חמי ז"ל לפתוח תנור הנסתם בטיט להסיר הטיט בשבת ולפתוח:<b>תשובה   </b>תנור סתום ע"י טיט לסתור מתיר המרדכי פ' במה טומנין. ואגודה אוסר משום סתירה וראיתי מורים ע"י גוי או ע"י תינוק באפשר. וכשליכא תינוק או גוים אפילו ע"י ישראל. וכמדומה שכמו כן ראיתי כתוב ולחזור ולסותמו אם יש בו גחלים לחשות שמא הוה פסיק רישא אבל ע"י גוי פשיטא דמותר וע"י ישראל נמי אינו סותמו לגמרי דלמא לא הוה פסיק רישא: ואני המעתיק מצאתי כן בתשובה מהר"ם שהורה כן הר"ר אביגדור כ"ץ ז"ל: