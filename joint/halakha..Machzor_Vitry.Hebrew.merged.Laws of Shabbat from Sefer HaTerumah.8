<b>דין</b> מורסן לצורך פרתו או תרנגולין שאסור לתת מים בסובין בשבת. כר' דאסר בפ' בתר' וסתם מתניתי' ר' דאין שורין  וסמנין כותי'. והיכא שנתן המים מבעוד יום מותר להוליך מקל פעם אחת שתי ופעם אחת ערב כדי שיהו המים והמורסן מעורבן יחד. וא"ר יהודה מנערן בכלי. ינענע הכלי היטב כדי שיתערבו יחד כדאי' בפי מי שהחשיך. וחרדל שלשו מערב שבת. וכן שום שכתשו וריסקו אמרי' פ' תולין למחר ממעכו ביד או בכלי ונותן לתוכו דבש ובלבד שלא יטרוף הדבש בכף לתוך החרדל. וצריך לומר הא דשרי לערב המשקה בחרדל או בשום בשבת. היינו דווק' כשנתן המשקה מבעוד יום. אבל בשבת אסור לתת בו משקה בחרדל או בשום שנשחקו מאיתמל. כדאית' בירושלמי פ' כלל גדול ההוא דשחיק תומא חייב משום דש. והנותן משקין חייב משום לש: