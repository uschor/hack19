<b>סימן קכה </b>תכתב לשנה טובה אהובי עמיתי הח"ר יוזמ"ן כ"ץ שאלה אשר שאלתני שנסתפקת בדבר מתוך שתי התשובות דבפרק בתרא דב"ק במרדכי נראה דאין ענין אותן תשובות לנ"ד דאינהו מיירי בשותף חולק שלא לדעת חבירו וכשנועל את חבירו ולא שייכי להך מילתא ונראה דנ"ד בהא תליא אם בתחילה כשנתן ראובן לשמעון העשר זהובים א"ל בפירוש קבל אלו העשר זהובים לפרעון הקרן שלך שהיה בתחילה ועוד ישארו לך העשרה זהובים בחוב הזקיפה א"כ אחרי שיש אומדנא דמוכח שהמלך פטר הזקיפה ולא הקרן הפסיד שמעון שהרי בירר לו ראובן חלקו והנה חלקו נפסד עם חלקו בזקיפה אבל אם פרע לו בסתם העשר זהובים וחלקו משני חלקים שהיה לו בחוב שישאר לו עוד חלק שלישי מחמשה עשרה שלו אחרי שפסק מהר"ם בפרק הריבית שאפילו זקיפה שעדיין לא הגיע זמן חשיב קרן יכול שמעון לומר העשר זהובים קבלתי בקרן וזקיפה בענין זה שיהא לי עוד חלק בחוב דהיינו חמשה זהובים מתוך שלישית ואם אירע לנו הפסד אקבל לפי חשבון ואפילו אם בהדיא פטר המלך את הזקיפה אני אומר כי אלו חמשה זהובים שלי עדיין מקרן שלי הראשון והזקיפה כבר קבלתי ואידך אומר איפכא וחולקין לפי חשבון ונכלל הכל יחד ותו לא מידי. נאם הקטן והצעיר שבישראל: 
