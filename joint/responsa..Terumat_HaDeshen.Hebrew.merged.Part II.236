<b>סימן רלו </b>מה ששאלת הא מה דכתב במרדכי בסנהדרין דמי שנשבע לשנים דפסול לשבועה אין דין זה נוהג בינינו לא ידענא חילוף מנהג בפסק זה בין דורות הראשונים לדורותינו אך מה שחלקת בין להחזיק ממון דפסול ובין נשבע היכא דנהפך עליו השבועה ונשבע ליטול דכשר אדרבה איפכא ה"ה דנשבע להחזיק אין פסול לדעת האלפס פ' כל הנשבעין נמי דכי כופר במלוה כשר אפילו נשבע דדלמא אשתמוטי הוא וכ"כ במרדכי בסנהדרין וה"ה להחזיק ממון שאינו של פקדון אמרינן דלמא אשתמוטי הוא אבל נשבע ליטול הוי כנשבע על הפקדון: 
