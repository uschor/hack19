קלא שעתך תרמונך, תורה ואנך, אלופי מהר' אברהם שאשר שאלת מעניני המס שהורגלו היהודי' בכל מלכות המלך לתת  בשותפות וכך נהגו כמה שנים והנה נתן המלך אח"כ קצת מלכותו לבנו מעכשיו ואינו לוקח מס מן היהודי' הדרים בעיירות של בנו והמלך אמר אין לי כלום עם אלו כי של בני הם. עתה תובעים הקהילות מס מאותם היהודי' הדרי' בעיירות של בן המלך לתת עמהם כמשפט הראשון בעודם תחת יד המלך. ועתה נראה ודאי אם נסתלק המלך  לגמרי ואף הריוח העולה מהם אינו עולה לידו לבד ליד הבן או ליד האפטרופוס של בן  לו סגולה לית דין ולית דיין שאין להכריח יושבי העיירות ההם לתת מס עם יושבי מלכותו של המלך דטובא אשכחן היכא דאית לי' פסידא דשותף חולק שלא לדעת חבירו בפ' הגוזל בבא קמא קט"ז ע"ב גבי שיירא שהי' מהלכת במדבר וכ"ש הכא שמפסידי' כל מה שנותנין למלך ודבר פשוט הוא כי לא נשתתפו אלא בעוד שמשועבדי' למלך ודרים תחתיו אבל אם יצאו מתחת ידו אדעת' דהכי לא נשתתפו וגדולה מזו אמרי' ס"פ כל הגט גיטין ל"א ע"ב  פרקים מוכרי' התבואה וכו' עד למאי נ"מ לשותפי' ופר"ח ור"ת למאי דאמרי' הני בי תרי דעבדי עסקא בהדדי וא"ל חד לחברי' תא ונפלוג ואמר אידך נרווח טפי דינא הוא דמעכב  וכן לכל דבר  בו זמן אלמא אע"ג דסתמא נשתתפו אזלי' בתר אומדנא דמוכח ואמרי' דעד האידנא נשתתפו ותו לא כ"ש וכ"ש ק"ו בן ק"ו להפסד מרובה כזה שמפסידי' כל מה שנותני' למלך רשאי' לחלוק. ועוד שהמלך בעצמו פטרם ועומד וצוח שאין לו עליהם כלום אלא של בנו הם דבר פשוט הוא כי שומעי' לו וגדולה מזו אמרי' פ' מי שמת בבא בתרא קמ"ג ע"א דההוא דמי כלילא  קיסר אאבולי ואאסטרטיגי ואע"ג דמעיקרא סיועי  הוי מסייעי  אסטרטיגו בהדייהו אזלי' בתר מצות המלך למעט לזה ולהרבות לזה לשנות הסדר וכ"ש בנדון זה שאמר המלך אינם שלו דשומעי' לו. אמנם אם נצתן המלך אותם עיירות גופם מהיום ופירי לאחר זמן אבל יש לו תפוסת ידו בהם ולוקח מהם מס בשביל זה לא בטל השותפות ויש לתת עמהם מס כבראשונה. ושלום.