<b>סימן קע רנז </b> <br>חומש גזל להשיב, דכתיב בפ' ויקרא והשיב את הגזלה אשר גזל וגו' וכתיב מכל אשר ישבע עליו לשקר ושלם אותו בראשו וחמישיתיו יוסף עליו. וכשם שמוסיף חומש על הקרן כך מוסיף חומש על החומש אם כפר על החומש ונשבע עליו דתנן ב"ק ק"ג א' נתן לוי את הקרן ונשבע לו על החומש הרי זה מוסיף חומש על החומש עד שיתמעט  הקרן פחות משוה פרוטה. וטעמא פי' רבא בהזהב נ"ד ב' דכתיב חמישיתיו חמישיות הרבה. תנן בהגוזל עצים ק"ג א' הגוזל מחברו שוה פרוטה ונשבע לו יוליכנו אחריו לים <i data-commentator="Toafot Re'em" data-order="1"></i> המלח אפילו במדי. וטעמא מפרש בגמרא דכתיב לאשר הוא לו יתננו ביום אשמתו. ובתוספתא תנינן עלה <i data-commentator="Toafot Re'em" data-order="2"></i> אמר ר"א בר' צדוק במה דברים אמורים שאין ההוצאה מרובה על הקרן אבל היתה הוצאה מרובה על הקרן מביא קרן וחומש לב"ד ומביא אשמו ומתכפר, פי' תקנה על בעלי תשובה שאלמלי היו צריכין לטרוח כל כך היו נמנעים מתשובה. 