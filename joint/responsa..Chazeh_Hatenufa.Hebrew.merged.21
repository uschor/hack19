<b>סימן כא</b><br>אף שאמרו שהמוכר שט"ח לחבירו וחזר ומחלו מחול ואף יורש מוחל, המוכר שטר משכונ' לחבירו וחזר הוא או יורשיו ומחלו אינו מחול אף באתרא דמסלקי. כי כמו שגוף הקרקע קנוי לזה המלוה כך הוא קנוי לזה שמכר' לו והמשכונ' הזו מוחזקת ביד זה המלו' המוכר ואין שטר המשכונ' כשטר חוב כי שטר המשכונ' אינו אלא לראיה בעלמ' לזכרון דברים אבל עיקר המשכונה הוא ביד זה הקונה והוא מוחזק בה והו"ל למשכון שמשכן ראובן לשמעון ושמעון משכנו ללוי שאין שמעון יכול למחול לראובן שעבוד דמי אותו משכון שכבר זכה בו לוי כשבא לידו. וסתם משכנתא לשנה ראשונ' וכיון שנכנס' לשנה ב' נקראת אתרא דמסלקי ויכול לסלקו בכל עת שירצ' מכאן ולהבא: