<b>סימן קלז </b>תיכתב לשנה טובה אהובי עמיתי הח"ר יוזמן כ"ץ י"ץ אשר כתבת לי מההיא דעשן תדיר שפסקתי שאפי' לכתחילה לא מצי מעכב בעשן שאינו תדיר ומצוי מההיא עובדא דירושלמי ועתה דחקתי ליישב הירושלמי דאיירי דוקא לענין דיש חזקה לעשן שאינו תדיר אבל לעולם לכתחילה מצי מעכב כאשר כתב בהדיא הרמב"ן בטור חוש"ן. דע לך כי לא על לשון הירושלמי לחודיה סמכתי דהיה אפשר שקיצר בלשונו כמו שהוא רגיל אלא גם מלשון המרדכי בשם תשובת רב מתתיה גאון אההיא דראובן בקש פורני כו' מוכית בהדיא ובפשיטות דעשן שאינו תדיר ומצוי לא מצי מעכב אפי' לכתחילה שהרי כתב שבקש לעשות פורני חביריו מעכבים עליו משום דהזיקא רב ומצוי משמע הא לאו הכי לא מצי מעכב וההיא תשובה מייתי נמי בהגה"ה במיימוני פי"א בהלכות שכינים. ועוד מוכח מיניה דאיירי לכתחילה דכתב שכיניו יכולין לעכב מפני שהזיקו מרובה ומצוי מחמת העשן ועל המזיק להרחיק את עצמו אפי' לר' יוסי כו' והך דר' יוסי לא איירי אלא לכתחילה ואפ"ה לא חייב להרחיק אלא משום דהזיקא מצוי ומרובה ואע"ג דמסיים בתר הכי ופורני זה הזיקו מרובה ומצוי ואין לו חזקה אין לדקדק דאיירי לענין חזקה זו ואף זו קאמר משום דבעו לאתויי על ההיא דקוטרי דאיירי לענין חזקה נקט הכי. עוד דקדקתי עכשיו בהגה"ה באשירי משם מהרי"ח דע"כ עשן שאינו תדיר אפי' לכתחילה לא מצי לעכב דכתב אהא דתנן חנות שבחצר יכול לעכב כו' עד אבל עושה כלים ומוכרן בשוק ואין יכול לומר כו' וכתב עלה נראה דאפי' אם רוצה להחזיק באומנות אלו מחדש לא מצי לעכב דהא דאמר רב אין מחזיקין לנזיקין מוקי לה רב זביד בקוטרא ובית הכסא אבל שאר נזיקין לא ע"כ הא תמן דמייתי ראייה אמילתא דלכתחילה מההוא דקוטרא ובהכ"ס וא"כ מוכח בהדיא דכל מילי דלאו כקוטרא ובהכ"ס אינון אפילו לכתחילה לא מצי מעכב ועשן שאינו תדיר כתב אשירי והתוס' ומרדכי דאינון בכלל קוטרא דקאמר תלמודא אבל הוא מורה בהדיא דלא כהרמ"ה בטור חוש"ן וסמכינן עלייהו טפי מאדידיה ואף כי בפלוגתא דרבוותא על הניזק להביא ראייה וכ"ש הכא דהירושלמי משמע הכי בפשיטות מ"מ אינני קורא עליכם טועים בפסק שלכם הואיל ומצאתם כדבריכם בהדיא בפסקי הגאונים וכבר ידעתם כי אינני רגיל לדקדק בטוב כאשר ימצאו לי הדינין מפורשין בפסקי הגאונים המצויין יותר. דע כי נפשי בהלה מאד ברוב המדון תגר ומלחמה אשר בקהלכם ועיקר ע"י חירוף וגידוף המה קרוב הדבר שאסתלק בקרוב מלהתעסק כלום בדברים הלנו ג"כ בעסקים אשר בשאר מדינות אי"ה י"ז אסתלק ע"י כי רואה אני שאין בי כח לסלק המסילות ולהרים המכשלות אני שלום כי אדבר המה למלחמה א"כ טירדא דרשות ולאו מצוה היא ולמה היא לי. נאם הקטן והצעיר שבישראל: 
