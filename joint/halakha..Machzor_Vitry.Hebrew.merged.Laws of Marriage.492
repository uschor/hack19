<big><strong>תצב.</strong></big><br><b>זמר אחר לר' יוסי קמחי: </b><b>יחיד</b> וזולתו עזרי מאיין. ונראה בלבבות ונעלם מעין. והוא מגן ישעי. חנית וכלי זיין. מבורך בפי עמו על כוס היין. ברוך לישרים תושייה צופן. ברוך הנקדש בפרי הגפן: <b>ו</b>הוא נקרא באחד ולא כשאר אחדים. אחד לא נצמד וכולם נצמדים. הוא לבדו נפרד. ובלתו נפרדים. ראש לכל נוצר ואב לנולדים. כולם יעידו כי אין מלבדו. ברוך שהכל ברא לכבודו: <b>ש</b>מחה יאזורו. וגילה יחגורו. ושירים ישירו. ברינה ויאורו. ושיר יצאו ידם. וכזית הודם. וברוך אל קדם. יוצר האדם: <b>פ</b>ארוהו שרים ועמהם נוגנים. קצינים וסגנים. וילדי נאמנים. ושבחו שגיונים פתח והגיונים. וינוסו יגונים. וישיגו ששונים. ויודו תעצומו לגדלו ולרוממו. ברוך אשר יצר האדם בצלמו: <b>ק</b>רני יצמח וישע יראה. וכל צר מתקומם. שאה ישאה. ויושב בשפל למעלה יתגאה. וששון עם נכאה. כנשר יראה. ועדה נאמנה. תחדש רנניה. ברוך משמח ציון בבניה: <b>מ</b>מרום תשלח. גילים ורננים. חדשים וישנים. וקול ישאו יחד. ברינה וצהלה. ברוך משמח בגיל חתן וכלה:<b>חי</b> לעד בורא גילים ושמחות. יחדש עולמו אלהי הרוחות. וינוסו אנחות. וישיגו הנחות. להשמיע קולות בשירות ותשבחות. וקול מבשר סולו. סולו המסילה. ברוך משמח חתן עם כלה: ויסבו לסעודה: גמרו סעודתם מברכין ברכת המזון: לכך אנו אומרים שהשמחה במעונו. דאמרי' בחגיגה. שמלאכי השרת אומרי' שירה במעון. הילכך השמחה היא במעון מכל שאר השחקים: כפר"ת: