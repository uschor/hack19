ובחמש כיון דלאו זמן איסורא הוא ולאו זמן ביעורא הוא דילמא פשע ולא מבטיל לה והא דתניא היה יושב בבית  המדרש ונזכר שיש לו חמץ בתוך ביתו מבטל בלבו  אחד שבת ואחד יום טוב בשלמא שבת מצינן לה כגון שחל שבת בארבעה עשר אלא יו"ט קשיא דהא בתר איסורא היא ואוקימנא התם בתלמיד היושב בפני רבו ונזכר שיש לו עיסה מגולגלת בתוך ביתו ומתירא שמא תחמיץ דליקדים ולבטיל לה קודם דתחמיץ אבל לבתר דאחמיצה לא מצי מבטל לה אמר רב יהודה  הבודק צריך שיברך מאי מברך רב פפי משמיה דרבא אמר על ביעור חמץ רב פפא משמיה דרבא אמר לבער חמץ   והלכתא על ביעור  חמץ ומיבעי ליה לאיניש 