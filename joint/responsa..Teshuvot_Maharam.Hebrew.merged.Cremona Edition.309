<b>ראובן </b>הלך לשמעון להלוות מעות לגוי. וכן עשה ראובן וקיבל המעות מיד ליד והלוום לגוי מכח שמעון והגוי העמיד ערבים לשמעון ולבסוף העליל הגוי על ראובן השליח. וא"ל אתה צריך לפצותי נגד שמעון מקרן ורבית והגוי אלם. גם הגוי אמר לשמעון ראובן חייב לפצותי נגדך הן יעמד זמן רב הן מעט. וכשראה ראובן בא עם הקרן והרבית ליתן לשמעון. ולא רצה שמעון ליקח רבית ממנו כי ירא שמים הוא. כי ההלואה והפרעון היה מיד ליד. <b>תשובה: </b>לא ידענא במאי נסתפקתם דמאי איסורא שייך הכא כיון דשמעון היה שלוחו והגוי העמיד הערבים לשמעון. ואין אחריות המשלח על השליח. אלא שליח שוייה להוליך המעות לגוי הילכך אם לאחר זמן מעליל הגוי על השליח למה יפסיד המשלח מרבית שלו כלום. והלא לא הלווה. לשליח ולא נעשה לו ערב מן הגוי לא פנים ולא אחור. אין לו עם השליח כלום: 