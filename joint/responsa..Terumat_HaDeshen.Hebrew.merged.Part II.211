<b>סימן ריא </b>שלומך יסגא לחדא אהובי מה"ר ליבא יצ"ו על דבר הגט שנתן אחד מתלמידך על פיך וחוזר וקורא עליו ערער ומשום דלא נכתב בגט רק שם אחד שיש לו והוא אומר שנשתנה שמו כבר מחמת חולי ואותו שם השני לא נכתב בגט כלל. ידיע להוי לך דידענא כבר בהאי עובדא וידענא נמי מאן ניהו ובריה דמה"ר זימל"ן ז"ל שהיה נשוי לבת הנר"ז מטריש"ט הוא הקדים וכתב לי המאורע והאריך לי הספור כתב בהדיא שבכיון ובדעת נתן הגט ומתנצל הוא כי היה מוכרח לכך מפני שהאשה בגדה בו חטפה וגזלה כל אשר לו ואפקא עליה שום ביש וחשב מזימה להשיב לה גמולה בראשה וכתב ג"כ שקודם נתינת הגט הגיד ללאז"ן מוג"ל שרוצה לרמותה בגט מוטעה ע"י שמיה אוחרנא יוסף דאית ליה ואחר כתיבת הגט אמר עוד ללאז"ן הגט פסול ולא עלה כלל על לבי לגרשה בגט כשר. כתב עוד שאמת הדבר שאמרת לו כמדומה לי שיש לך ב' שמות ואמר לך לא כי לא רצה להודיעך כלל אבל לא כתב כלל שהשבעת אותו ושנשבע על ככה. עוד בדבר אחר כתב הפך מדבריך שכתבת שעיינת בשטר כתובת אשתו וכל שטרותיו ולא מצאת לו שם אחר והוא כתב שבשטר חליצה של אשתו וכן בשטר חליצה שנתן לאשת אחיו מה"ר משה י"ץ כתב בשניהן יוסף יקותיאל ועל כל זה בקשני מאד לבלתי אכניס ראשי בענין דבר זה ושלא אסכים עמך להתיר אם תכתוב לי. והנה אם היה כדבריו שלא נשבע שאין לו שם אחר אע"ג דאפ"ה היה מכוער הדבר וחלילה למיעבד הדבר להכשיל המורה ולעשות רמאות בפסק גיטין דחשו בה רבנן טובא להזהר מהוצאת לעז עליהם ולגרום שום גמגום ופסול מ"מ אפשר הייתי דניה כמאן דאנסיה יצריה ולנקום נקמתו ממנה ולהשיב גזילו ולשלם גמולה בראשה כאשר כתב בהתנצלותו אלי. ואפשר הייתי נשמט בשביל כך מלהכנס בדבר משום כבוד אבותיו והייתי חושב באולי האמת עמו שעשתה לו התל בעקב ורמייה בנזק ובושת וייפק זממו כדרך זה דתשקול מטרפסא אך כאשר כתבת שהשבעת אותו בשבועת ספר תורה וכן נשבע שאין לו שם אחר וגם בשאר דברים מכחיש אתה אותו נאמן אתה לי יותר ממנו חלילה וחס לישבע בשוא ובשקר כדי לשלם להשיב גמול שכל העולם כולו נזדעזע בשעה שאמר הקב"ה לא תשא אין לחוס עליו בדרך זה לכן אהובי דע לך דנראה הגט זה כשר גמור הוא אחרי שכל העולם מכירים ויודעים אותו בשם הזה יקותיאל ובכנויו קויפמ"ן ובמקום הכתיבה והנתינה ובכל הגבול ההוא איננו מוחזק כלל רק בשם הזה וכנויו לא גרע מחניכתו לבד דמכשיר אשירי בכה"ג כשהוא ידוע וניכר לכל אע"פ שהוא עולה לתורה לקרות בשם המובהק ושרי אפי' לכתחילה וכן לפום חד שנוייא בתוס' שם. כ"ש בנדון זה שכתבת שמיום בואו לארץ ההיא לא עלה לקרות בתורה רק בשם יקותיאל ואפי' לאידך שנוייא דתוס' דבעינן חניכה קרובה לשם המובהק היינו דוקא לכתחילה אבל בדיעבד ודאי כשר כה"ג דעדיף טפי מגר ששינה שמו לשם גיות וגירש בשם גיות דכשר ונראה ודאי דשם של יהדות נגד שם של גיות עיקר טפי משם השני שע"י חולי עיקר הוא נגד שם הראשון ואין להאריך יותר כי אין צורך כל כך אך אין עליך שום הרהור ותרעומת שיצא גט זה מתחת ידך כי עשית כל צורכך שהרי השבעת אותו בשבועת התורה מאי הוי לך למיעבד טפי ואשר כתבת שיש לו מסיתים להוצאת הלעז הזה אתמהה אי יודעי ספר הם מדוע לא יחושו עצמן מגזירת ר"ת ומסכימיו. נאם הקטן והצעיר שבישראל: 
