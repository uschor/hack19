<b>דין</b> ראש כבש וגדי שנותן על הרמץ להשיר השיער. אותביה אבית השחיטה שפיר דמי, אצדדין מקווא קוי דמא ואסיר. וכתוב בהלכות גדולות מוח הוא דאסור שמתבשל בתוך הדם רישא גופא שרי. וכן התרנגולת שנותן על הרמץ להסיר השיער והטלפיים הכל מותר דאיסורא ליכא אלא משום דם שבראש, ובתרנגולת ליכא למימר הכי, דרגילות שחותך את הראש קודם וזורקה. ואפילו ישים אותה באש עם התרנגולת אינו אסור כי אם הראש. ויש שמולחים תחילה הרגלים והראש קודם שיתנם באש ולאחר שהסירו הטלפיים והשיער מולחין אותם פעם שנייה לפי שהשיער והטלפיים מנעו כנגדו ליכנס היטב המלח בבשר, וזהו חומרא בעלמא המליחה ראשונה. ואינו צריך לעשות כן: