<big><strong>קכג.</strong></big><br><b>וכד</b> קרינן בספרא דאורייתא כהן קרי קמא. ובתריה לוי. והדר ישר'. דתנן אילו דברים אמרו מפני דרכי שלום. כהן קורא ראשון. ואחריו לוי. ואחריו ישראל מפני דרכי שלום. ואמרי' מנא הני מילי. אמ' רב מתנה דאמר קרא דברים לא ויכתוב משה את התורה הזאת ויתנה אל הכהנים בני לוי הנשאים את ארון ברית י"י ואל כל זקני ישראל. ברישא כהן והדר לוי והדר ישראל: ר' יצחק נפחא אמר מהכא שם כא. ויגשו הכהנים בני לוי. וכת' וכל זקני העיר. ר' אסי אמר מהכא. בני עמרם אהרן ומשה ויבדל אהרן להקדישו בקודש  קדשים: ר' חייא אמר מהכא. ויקרא כא וקדשתו. לכל דבר שבקדושה. לפתוח ראשון ולברך ראשון. וליטול מנה יפה ראשון: ומקשי ליה אביי. והדר מתריין  ליה. ומכל מקום מתוקמא כהן ראשון ואחריו לוי. ושאילו מקמי רב נטרונאי גאון. כהן עם הארץ. וישראל תלמיד חכם. איזהו מהן קודם לקרות תחילה. ושדר הכי, כהן עם הארץ קודם. מפני דרכי שלום. וגרסי' בגמ' אמ' אביי נקטינן אם אין שם כהן נתפרדה החבילה. דלא קרי לוי כלל. ואמר אביי אם אין שם לו' כהן קורא. ומקשי' איני והא"ד  כהן אחר כהן לא יקרא משום פגמו של ראשון. לוי אחר לוי לא יקרא משום פגם שניהם. ומשני כי קאמרי' באותו כהן שקרא ראשון שיעמוד במקומו ויקרא שינית במקום לוי. ת': הגאון רב שמואל בר דוד הלוי הורה שמותרים לויים לקרות בתורה אפי' שלא במקום כהן בכל עיניינים בין בראשונה בין באחרונה. כמו ישר'. וכן הורה מרינו שיחיה. ת': שלחו ליה בני גלילא לר' חלבו אחריהן מי קורא. לא הוה בידיה. אזל שייליה לר' יצחק נפחא בבי מדרשא. א"ל אחריהן קורין תלמידי חכמים הממונין פרנסי' על הציבור. ואחריהן תלמידי חכמים הראויין למנותן פרנסים על הציבור. ואחריהן בני תלמידי חכמים שאבותיהן פרנסין על הציבור. ואחריהן ראשי כנסיות ושאר כל העם: והכל עולין למניין שבעה. אפילו אשה ואפילו קטן. אבל אמרו חכמים אשה לא תקרא מפני כבוד הציבור: