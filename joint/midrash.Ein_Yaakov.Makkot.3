מכות פרק ג - טו אמר רבי אחא: המשהה את נקביו עובר משום:  "אל תשקצו את נפשתיכם". אמר רבי ביבי בר אביי: האי מאן דשתה  בקרנא דאומנא, קא עבר משום: "אל תשקצו את נפשתיכם".
טז אמר רבא: כמה טפשאי שאר אינשי, דקימי קמי ספר תורה, ולא קימי מקמי גברא רבה, דאלו בספר תורה כתיב:  "ארבעים", ואתו רבנן ובצרו חדא.
[פסקא]. רבי יהודה אומר: ארבעים שלמות [הוא לוקה. והיכן הוא לוקה את היתרה? בין כתפיו. גמרא]. אמר רבי יצחק: מאי טעמא דרבי יהודה? דכתיב:  "מה המכות האלה בין ידיך? ואמר: אשר הכיתי בית מאהבי". ורבנן? ההוא בתינוקות של בית רבן הוא דכתיב.
משנה. כיצד מלקין אותו וכו', והקורא קורא:  "אם לא תשמר לעשות וגו', והפלא ה' את מכתך ואת מכות" וגו'. וחוזר לתחלת המקרא:  "ושמרתם את דברי הברית הזאת" וגו'. וחותם:  "והוא רחום יכפר עון" וגו'. וחוזר לתחלת המקרא.
יז אמר רב ששת משום רבי אלעזר בן עזריה: מנין לרצועה שהיא של עגל? שנאמר:  "ארבעים יכנו לא יסיף", וסמיך ליה:  "לא תחסם שור בדישו". ואמר רב ששת  [משום רבי אלעזר בן עזריה]: מנין ליבמה שנפלה לפני מכה שחין, שאין חוסמין אותה? תלמוד לומר: "לא תחסם שור בדישו", וסמיך ליה:  "כי ישבו אחים יחדו" וגו'. ואמר רב ששת משום רבי אלעזר בן עזריה: כל המבזה את המועדות, כאלו עובד עבודת כוכבים, שנאמר:  "אלהי מסכה לא תעשה לך", וסמיך ליה: "את חג המצות תשמר". ואמר רב ששת משום רבי אלעזר בן עזריה: כל המספר לשון־הרע, וכל המקבל לשון־הרע, וכל המעיד עדות שקר, ראוי להשליכו לכלבים, שנאמר:  "לכלב תשלכון אתו", וסמיך ליה: "לא תשא שמע שוא, אל תשת ידך עם רשע להית עד חמס", וקרי ביה [נמי]: "לא תשיא".
יח פסקא. ושתי רצועות עולות ויורדות בה. תנא: ושל חמור, כדדרש ההוא גלילאה עליה דרב חסדא:  "ידע שור קנהו וחמור אבוס בעליו, ישראל לא ידע". אמר הקדוש ברוך הוא: יבוא מי שמכיר [אבוס] בעליו ויפרע ממי שאינו מכיר [אבוס] בעליו.
משנה. כל חיבי כריתות שלקו, נפטרו מידי כריתותן, שנאמר:  "ונקלה אחיך לעיניך", כיון שלקה, הרי הוא כאחיך, דברי רבי חנניה בן גמליאל. ואמר רבי חנניה בן גמליאל: מה אם העובר עברה אחת,  [נוטל נפשו עליה], העושה מצוה אחת, על אחת כמה וכמה שתנתן לו נפשו. רבי  [שמעון] אומר: ממקומו הוא למד, שנאמר:  "ונכרתו הנפשות העשת מקרב עמם". ואומר  "וחי בהם", הא כל היושב ואינו עובר עברה, נותנין לו שכר כעושה מצוה. רבי שמעון בר רבי אומר: [הרי הוא אומר]:  "רק חזק לבלתי אכל הדם, כי הדם הוא הנפש",  "לא תאכלנו, למען ייטב לך ולבניך".) ומה אם הדם, שנפשו של אדם קצה ממנו, הפורש ממנו מקבל שכר, גזל ועריות שנפשו של אדם מתאוה להן ומחמדתן, הפורש מהם, על אחת כמה וכמה שיזכה לו ולדורותיו ולדורות דורותיו עד סוף כל הדורות. רבי חנניא בן עקשיא אומר: רצה הקדוש ברוך הוא לזכות את ישראל, לפיכך הרבה להם תורה ומצוות, שנאמר:  "ה' חפץ למען צדקו יגדיל תורה ויאדיר".
יט אמר רבי יהושע בן לוי: שלשה דברים עשו בית־דין של מטה, והסכימו בית־דיןין של מעלה על ידן. אלו הן: מקרא מגלה, ושאלת שלום בשם, והבאת מעשר. מקרא מגלה, דכתיב:  "קימו וקבלו היהודים", קימו למעלה מה שקבלו למטה. שאלת שלום,  דכתיב:  "והנה בעז בא מבית לחם, ויאמר לקוצרים: ה' עמכם". ואומר:  "ה' עמך גבור החיל". מאי 'ואומר'? וכי תימא: בעז הוא דעבד מדעתיה, ומן שמיא לא אסכימו על ידיה, תא שמע, [ואומר]: "ה' עמך גבור החיל". הבאת מעשר, דכתיב:  "וכפרץ הדבר, הרבו בני ישראל ראשית דגן וגו', וכל תבואת שדה ומעשר הכל לרב", וכתיב:)  "הביאו את [כל] המעשר אל בית האוצר, ויהי טרף וגו'.  והריקתי לכם ברכה עד בלי די". [מאי "עד בלי די"]? אמר רב  [רמי בר רב]: עד שיבלו שפתותיכם מלומר: 'די'.
כ אמר רבי אלעזר: בשלשה מקומות הופיע רוח הקדש: בבית דינו של שם, ובבית דינו של שמואל [הרמתי]. ובבית דינו של שלמה. בבית דינו של שם, דכתיב:  "ויכר יהודה, ויאמר: צדקה ממני" וגו'. מנא ידע? דלמא כי היכי דאזיל איהו לגבה, אזיל נמי איניש אחרינא [לגבה]? יצאת בת־קול ואמרה: ממני יצאו כבושים. בבית דינו של שמואל, דכתיב:  "הנני, ענו בי נגד ה' ונגד משיחו, וגו', ויאמר אליהם: עד ה' בכם, ועד משיחו היום הזה, כי לא מצאתם בידי מאומה, ויאמר: עד". 'ויאמרו', מיבעי ליה! יצאת בת־קול ואמרה: אני עד [בדבר זה]. בבית דינו של שלמה, דכתיב:  "ויען המלך  ויאמר: תנו לה את הילוד החי, והמת לא תמיתהו, היא אמו". מנא ידע? דלמא איערומי קא מערמא? יצאת בת־קול ואמרה: 'היא אמו'. אמר רבא: ממאי? דלמא, יהודה, כיון דחשיב יומי וירחי ואתרמי,  דחזינן מחזקינן, דלא חזינן לא מחזקינן. שמואל נמי, דכולהו ישראל קרי להו בלשון יחיד, דכתיב:  "ישראל נושע בה'". שלמה נמי, מדהא מרחם קא מרחמא, והא לא קא מרחמא. אלא גמרא.
כא דרש רבי שמלאי: תרי"ג מצוות נאמרו לו למשה,  שס"ה לאוין כמנין ימות החמה. רמ"ח עשה כנגד אבריו של אדם. אמר רב המנונא, מאי קרא:  "תורה צוה לנו משה". 'תורה' בגימטריא  שית מאה וחד סרי הויין, "אנכי", ו"לא יהיה לך", מפי הגבורה שמענום. בא דוד והעמידן על אחת עשרה, דכתיב:  "מזמור לדוד, ה', מי יגור באהלך, מי ישכן בהר קדשך, הולך תמים ופעל צדק, ודבר אמת בלבבו" וגו'. 'הולך תמים', זה אברהם, דכתיב ביה:  "התהלך לפני והיה תמים". 'ופעל צדק', כגון אבא חלקיה. 'ודבר אמת בלבבו' כגון: רב ספרא. 'לא רגל על לשנו', זה יעקב אבינו, דכתיב: "אולי ימשני אבי". 'לא עשה לרעהו רעה', שלא ירד לאמנות חברו. 'וחרפה לא נשא על קרבו', זה המקרב את קרוביו. 'נבזה בעיניו נמאס', זה חזקיהו מלך יהודה, שגרר עצמות אביו  [במטה] של חבלים. 'ואת יראי ה' יכבד', זה יהושפט מלך יהודה, שבשעה שהיה רואה תלמיד חכם, היה עומד מכסאו, ומחבקו ומנשקו, וקורא לו: [אבי אבי, רבי רבי], מורי מורי. 'נשבע להרע ולא ימר', כרבי יוחנן, דאמר רבי יוחנן: אהא בתענית עד שאבוא לביתי. 'כספו לא נתן בנשך', אפלו רבית גוי. "ושחד על נקי לא לקח", כגון רבי ישמעאל ברבי יוסי. וכתיב: "עשה אלה לא ימוט לעולם". וכשהיה רבן גמליאל מגיע למקרא הזה, היה בוכה, אמר: מאן דעביד [להו ל]כולהו הוא דלא ימוט, הא  [חדא] מיניהו, ימוט? *) אמר ליה:   "אל תטמאו בכל אלה", בכולהו אין, בחדא מיניהו לא? אלא "בכל אלה", באחת מאלה, הכי נמי, "עשה אלה", אחת מאלה. בא ישעיה והעמידן על שש, שנאמר:  "הלך צדקות, ודבר מישרים, מאס בבצע מעשקות" וגו'. 'הלך צדקות', זה אברהם, דכתיב:  "כי ידעתיו וגו' לעשות צדקה ומשפט". 'ודבר מישרים', זה שאינו מקניט פני חברו ברבים. 'מאס בבצע מעשקות', [כגון רבי ישמעאל בן אלישע. 'נער כפיו מתמך בשחד'], כגון רבי ישמעאל ברבי יוסי. 'אטם אזנו משמע דמים', כגון רבי אליעזר ברבי שמעון, דלא שמיע ליה בזילותא  [דצורבא מרבנן] ושתיק. 'ועצם עיניו מראות ברע', כדרבי חיא בר אבא, דאמר רבי חיא בר אבא: זה שאין מסתכל בנשים בשעה שעומדות על הכביסה. וכתיב:  "הוא מרומים ישכן, מצדות סלעים משגבו. לחמו נתן מימיו נאמנים". בא מיכה והעמידן על שלוש, שנאמר:  "הגיד לך אדם מה טוב, ומה ה' דורש ממך, כי אם עשות משפט ואהבת חסד, והצנע לכת עם  אלהיך". 'עשות משפט', זה הדין. 'ואהבת חסד', זו גמילות חסדים. 'והצנע לכת', זה הכנסת כלה והוצאת המת. והלא דברים קל־וחמר, ומה דברים שאין דרכן לעשותן בצנעא, אמרה תורה: "והצנע לכת", דברים שדרכן לעשותן בצנעא, על אחת כמה וכמה! חזר ישעיהו והעמידן על שתים, שנאמר:  "כה אמר ה': שמרו משפט ועשו צדקה" וגו'. בא עמוס והעמידן על אחת, שנאמר:  "כי כה אמר ה' לבית ישראל: דרשוני וחיו". מתקיף ליה רב נחמן [בר יצחק],  [כלה]? אלא בא חבקוק והעמידן על אחת, שנאמר:  "וצדיק באמונתו יחיה".
כב אמר רבי יוסי ברבי חנינא: ארבע גזרות גזר משה [רבנו] על ישראל, ובאו ארבעה  [נביאים] ובטלום. משה אמר:  "וישכן ישראל בטח בדד עין יעקב". בא עמוס ובטלה, שנאמר:  "חדל נא, מי יקום יעקב, כי קטן הוא". וכתיב:  "נחם ה' על זאת, גם היא לא תהיה, אמר ה' אלהים". משה אמר:  "ובגוים ההם לא תרגיע". בא ירמיה  [ואמר]: "הלוך להרגיעו ישראל".  "משה אמר:  "פקד עון אבות על בנים", בא יחזקאל ובטלה, שנאמר:  "הנפש החטאת היא תמות". משה אמר:  "ואבדתם בגוים". בא ישעיה  [ואמר]:  "והיה ביום ההוא יתקע בשופר גדול, ובאו האבדים בארץ אשור" וגו'. אמר רב: מסתפינא מהאי קרא: "ואבדתם בגוים". מתקיף לה רב פפא: ודלמא כאבדה המתבקשת? שנאמר:  "תעיתי כשה אבד, בקש עבדך". אלא מסיפא דקרא:  "ואכלה אתכם ארץ איביכם". מתקיף לה מר זוטרא:  ודלמא כאכילת קשואין ודלועין? 
כג וכבר היה רבן גמליאל, ורבי אלעזר בן עזריה, ורבי יהושע, ורבי עקיבא מהלכין בדרך, ושמעו קול המונה של ארם  [מפלטיה], ברחוק מאה ועשרים מיל. התחילו  בוכים, ורבי עקיבא משחק, אמרו לו:  [מפני מה] אתה משחק? אמר להם: למה אתם בוכים? אמרו לו: גוים הללו שמשתחוים לעצבים ומקטרים לאלילים, יושבים בטח  והשקט, ואנו, בית הדום רגלי אלהינו שרוף באש, ולא נבכה? אמר להם: לכך אני משחק,  [ומה] לעוברי רצונו כך, לעושי רצונו על אחת כמה וכמה? שוב פעם אחת היו עולין לירושלים, כיון שהגיעו להר צופים, קרעו בגדיהם. כיון שהגיעו להר הבית, ראו שועל שהיה יוצא מבית קדשי הקדשים. התחילו הם בוכים ורבי עקיבא משחק, אמרו לו:  מפני מה אתה משחק? אמר להם: מפני מה אתם בוכים? אמרו לו: מקום שכתוב בו:  "והזר הקרב יומת", עכשיו  "על הר ציון ששמם") "שועלים הלכו בו", ולא נבכה? אמר להם: לכך אני משחק, דכתיב:  "ואעידה לי עדים נאמנים, את אוריה הכהן, ואת זכריהו בן יברכיהו", וכי מה ענין אוריה אצל זכריה? והלא אוריה במקדש ראשון, וזכריה במקדש שני? אלא תלה הכתוב נבואתו של זכריה, בנבואתו של אוריה. באוריה כתיב:  "לכן בגללכם ציון שדה תחרש, וירושלים עיין תהיה, והר הבית לבמות יער". בזכריה כתיב:  "עד ישבו זקנים וזקנות ברחבות ירושלים". עד שלא נתקימה נבואתו של אוריה, הייתי מתירא  [שלא] תתקים נבואתו של זכריה, עכשיו שנתקימה נבואתו של אוריה, בידוע שנבואתו של זכריה מתקימת, ובלשון הזה אמרו לו: עקיבא נחמתנו, עקיבא נחמתנו. .