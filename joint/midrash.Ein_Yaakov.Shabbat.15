שבת פרק טו ואלו קשרים - עז "וכבדתו מעשות דרכיך" וגו' . 'וכבדתו', שלא יהא מלבושך של שבת כמלבושך של חל. וכי הא דרבי יוחנן, קרי למאניה: 'מכבדותיה'. "מעשות דרכיך", שלא יהא הלוכך של שבת, כהלוכך של חל.  "ממצוא חפצך", חפציך אסורים, חפצי שמים מתרים. "ודבר דבר" שלא יהא דבורך של שבת, כדבורך של חל. דבור אסור, הרהור מתר. בשלמא כולהו לחיי, אלא "שלא יהא הלוכך של שבת כהלוכך של חל", מאי היא? כדבעא מיניה [רבי] מרבי ישמעאל ברבי יוסי: מהו לפסע פסיעה גסה בשבת? אמר ליה: וכי בחל מי התרה? שאני אומר: פסיעה גסה, נוטלת אחת מחמש מאות ממאור עיניו של אדם, ומהדר ליה בקדושא דבי שמשי. אמר רבי אמי: כל האוכל מעפר של בבל, כאלו אוכל מבשר אבותיו, ויש אומרים: כאלו אוכל שקצים ורמשים, דכתיב:  "וימח את כל היקום" וגו'. אמר ריש לקיש: למה נקרא שמה 'שנער'? שכל מתי מבול ננערו לשם. [אמר רבי יוחנן]: ולמה נקרא שמה 'מצולה'? שכל מתי עולם נצללו לשם.  "ורחצת, וסכת, [ושמת שמלתיך"] וגו'. אמר רבי אלעזר: אלו בגדים של שבת.
עח "תן לחכם ויחכם עוד" . "אמר רבי אלעזר: זו רות המואביה ושמואל הרמתי. 'רות', דאלו נעמי קאמר לה:  "ורחצת וסכת וגו' וירדת הגרן". ואלו בדידה כתיב: "ותרד הגרן", והדר, "ותעש ככל אשר צותה חמותה". שמואל, דאלו עלי קאמר ליה:  "שכב, והיה  [אם] יקרא אליך, ואמרת: דבר ה', כי שמע עבדך". ואלו בדידיה כתיב:  "ויבא ה' ויתיצב ויקרא כפעם בפעם 'שמואל' 'שמואל', ויאמר שמואל: דבר כי שמע עבדך". ולא אמר: "דבר ה'".  "ותלך ותבוא ותלקט בשדה", אמר רבי אלעזר: שהלכה ובאתה, הלכה ובאתה, עד שמצאה בני אדם המהגנים לילך עמהם.  "ויאמר בעז וגו' למי הנערה הזאת", וכי דרכו של בעז לשאל בנערה? אמר רבי אלעזר: דבר חכמה ראה בה, שני שבלים לקטה, שלשה שבלים אינה לקטה. במתניתא תנא: דבר צניעות ראה בה, עומדות, מעמד, נופלות, מישב.  "וכה תדבקין עם נערתי". וכי דרכו של בעז לדבק עם הנשים? אמר רבי אלעזר: כיון דחזא:  "ותשק ערפה לחמותה, ורות דבקה בה", אמר: שרי לאדבוקי בה.  "ויאמר לה בעז לעת האכל גשי הלם", אמר רבי אלעזר: רמז רמז לה, עתידה מלכות בית דוד לצאת ממנה. דכתיב ביה: "הלם", שנאמר:  "ויבא המלך דוד וישב לפני ה', ויאמר: מי אנכי, ה' אלהים? ומי ביתי? כי הביאתני עד הלם".  "וטבלת פתך בחמץ", אמר רבי אלעזר: מכאן שהחמץ יפה לשרב. רבי שמואל בר נחמני אומר: רמז רמז לה, עתיד בן לצאת ממך שמעשיו קשים כחמץ, ומנו? מנשה.  "ותשב מצד הקצרים", אמר רבי אלעזר: מצד הקוצרים ולא בתוך הקוצרים. רמז רמז לה, עתידה מלכות בית דוד שתתחלק.  "ויצבט לה קלי ותאכל" וגו'. אמר רבי אלעזר: 'ותאכל' בימי דוד, 'ותשבע' בימי שלמה, 'ותתר' בימי חזקיה. ואיכא דאמרי: 'ותאכל' בימי דוד ובימי שלמה, 'ותשבע' בימי חזקיה, 'ותתר' בימי רבי. דאמר מר: אהורוריה דרבי, הוה עתיר משבור מלכא. במתניתא תנא: 'ותאכל' בעולם הזה, 'ותשבע' לימות המשיח, 'ותתר' לעתיד לבוא.
עט "ותחת כבדו יקד יקד כיקוד אש" , אמר רבי יוחנן: "ותחת כבדו", ולא כבודו ממש. רבי יוחנן לטעמיה, דקרי למאניה: "מכבדותיה". רבי אלעזר אומר: "ותחת כבדו", [תחת כבודו] ממש! רבי שמואל בר נחמני אומר: "תחת כבדו", כשרפת בני אהרן, מה להלן שרפת נשמה וגוף קים, אף כאן שרפת נשמה וגוף קים. אמר רב אחא בר  [אבא], אמר רבי יוחנן: מנין לשנוי בגדים מן התורה? שנאמר:  "ופשט את בגדיו, ולבש בגדים אחרים", ותנא דבי רבי ישמעאל: למדה תורה דרך ארץ, בגדים שבשל בהן קדרה לרבו, אל ימזג בהם כוס לרבו. אמר רבי חיא בר אבא, אמר רבי יוחנן: גנאי הוא לתלמיד חכם, שיצא במנעלים המטלאים לשוק. [והא, רבי אחא בר חנינא נפיק? אמר רבי אחא בריה דרב נחמן: בטלאי על גבי טלאי]. ואמר רבי חיא בר אבא, אמר רבי יוחנן: כל תלמיד חכם שנמצא רבב על בגדיו, חיב מיתה, שנאמר:  "כל משנאי אהבו מות". אל תקרי: 'משנאי', אלא 'משניאי'. רבינא אמר: 'רבד' [איתמר],  "מרבדים רבדתי ערשי"). ולא פליגי, *)הא בגלימא, הא בלבושא. אמר רבי חיא בר אבא, אמר רבי יוחנן: מאי דכתיב:  "כאשר הלך עבדי ישעיהו ערום ויחף". 'ערום' בבגדים בלואים, ו'יחף' במנעלים המטלאים. אמר רבי יוחנן: תלמידי חכמים נקראים 'בנאין', מפני שעוסקים בבנינו של עולם כל ימיהם. ואמר רבי יוחנן: איזהו תלמיד חכם שמחזירין לו אבדה בטביעות העין? זה המקפיד על חלוקו להפכו. ואמר רבי יוחנן: איזהו תלמיד חכם שממנין אותו פרנס על הצבור? זה ששואלין אותו דבר הלכה בכל מקום ואומרה, ואפלו במסכת כלה. ואמר רבי יוחנן: איזה תלמיד חכם שבני עירו מצוין לעשות לו מלאכתו? זה שמניח חפציו ועוסק בחפצי שמים. והני מילי למטרח בריפתיה. ואמר רבי יוחנן: איזהו תלמיד חכם? כל ששואלין אותו הלכה בכל מקום ואומרה. למאי נפקא מיניה? למנוייה פרנס על הצבור, אי בחדא מסכתא, באתריה, אי בכוליה תנוייה, בריש מתיבתא.
אמר רבי חיא בר אבא, אמר רבי יוחנן: יום כפור שחל להיות בחל, מפצעין באגוזים ומפרכסים ברמונים, מן המנחה ולמעלה, מפני עגמת נפש. דבי רב יהודה מקנבי כרבא. דבי  [רבה], גרדי קארי. כיון דחזו דהוו קא מחרפי, אמר להו: אתא איגרתא ממערבא משמיה דרבי יוחנן, דאסיר.