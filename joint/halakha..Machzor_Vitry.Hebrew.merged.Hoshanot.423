<big><strong>תכג.</strong></big><br><b>פיוט לר' אברהם אבן עזרא: </b><b>אשריך</b> הר העברים. על ההרים הגבוהים. יען בך מבחר קברים. הקבר איש האלהים: בלבבי לבה. וכף אך. על מות ציר נאמן אשר לא קם כמוהו עוד ומלאך. נראה מתוך הסנה לו. בוער באש הסנה אך. לא נאכל עצמו וחילו: ויאל עיניו להרים. ויואל. ויקרא אליו אלהים. הסתיר פניו היקרים. מהביט אל האלהים: רבו מופתיו אך באמונה. אל חי עצמו בחכמה. הוא הוריד דת נאמנה. דת מליאה דעת וחכמה. כבד הוריך ואל נא. תשאל איך היה ובמה. הנפלאים הזכורים. למה יקצוף האלהים. הדוברים עליו שקרים. לא האמינו באלהים: הוא הוריד לוחות שתים. ובעת תעיתי במעלי. ארבעים יום פעמים לא אכל לחם בשלי איך אוכל לחם ומים. אשתה כי נאסף פלילי. בחייו פירש לי אמרים. אשר אמר לו האלהים. ובמותו בירך ישרים. ויברך אותם אלהים: מה נכבד מקרא ומדרש. דת היתה אמון בשחק. הורידה עיניו  וירש דור מדור קרוב למרחק. ויסוד השם המפורש על ספר ואלה שמות חק. ויקרא סוד הספרים. ויקרא. וידבר אתו אלהים. דיבר אלה הדברים ובראשית ברא אלהים:<b>ומחזיר</b> ספר תורה למקומו. ואומ' יהללו את שם י"י וגו': קדיש עד דאמירן: ועומדין למוסף. אתה בחרתנו. מפני חטאינו. והפסוקין כמו שסדורין למעלה. כו' כיום אתמול. רצה ומודים. ברכת כהנים. שים שלום. כו':