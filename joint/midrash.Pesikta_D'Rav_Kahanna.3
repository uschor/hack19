פסקא ג אות א זכור: זכור וגו'  כת' לץ תכה ופתי יערים  לץ תכה זה עמלק ופתי יערים זה יתרו בשעה שבא עמלק להלחם עם ישראל מה כתי' ויבא עמלק וילחם עם ישראל ברפידים  על ידי שריפו ידיהם מן התורה ומן המצות שהכתו' אומר ויקרא שם המקום מסה ומריבה  התחיל הב"ה צווח על ריב בני ישראל ועל נסותם  וכן משה צווח ואומר מה תריבון עמדי מה תנסון את י"י  א"ר לוי למה היו ישראל דומין לאחד שהיה לו בן והרכיבו על כתיפו והיה מוליכו בשוק והיה הבן רואה דבר של חפץ ואומ' לאביו קח לי זה והוא לוקח לו פעם ראשונה ופעם שנייה ופעם שלישי ראה הבן אדם א"ל ראיתה את אבי א"ל שוטה אתה רוכב על כתיפיי וכל מה שאתה מבקש אני לוקח לך ואתה אומ' לזה ראית את אבי מה עשה אביו השליכו מעל כתיפו בא כלב ונשכו כך כשיצאו ישראל ממצרים הקיפו הק' בז' ענני כבוד שנא' יסובבנהו יבוננהו  בקשו מן נתן להם שליו נתן להם כיון שנתן להם כל צורכיהם התחילו מהרהרין ואומ' היש ה' בקרבנו אם אין  אמר להם הקב"ה הרהרתם עלי חייכם שאני מודיע לכם הרי הכלב ונשך אתכם ואי זה זה עמלק שנא' ויבא עמלק  לכך נאמ' זכור : כת' ויאמר משה אל יהושע  ולמה אמר ליהושע מפני שבא משבטו של יוסף וכתי' והיה בית יעקב אש ובית יוסף להבה וגו'  תצא להבה מבית יוסף [ותאכל] קש של בית עשו זה יהושע שהרג לעמלק שנאמ' ויחלוש יהושע : הנה אנכי נצב  מכאן שהצדיקים מסכימין לצורכי צבור אנכי נצב בתפלה כמד"א וירד י"י בענן ויתיצב עמו שם  על ראש  אני מזכיר זכות אבות העולם שנא' כי מראש צורים אראנו  הגבעה  אני מזכיר זכות אמהות שנא' ומגבעות אשורנו  ומטה האלקים בידי  שיש בו שבעים שמות אמ' יהושע כמה גדולים יש כאן בדור הזה אהרן וחור וע' זקנים ולא צוה משה אלא לי לא על העם ציוני אלא שראה שנופל בידי מיד ויעש יהושע כאשר אמר לו משה להלחם בעמלק וגו' : ומשה ואהרן וחור עלו ראש הגבעה  מיכאן לשלשה שצריכין לירד לפני התיבה שליח צבור ושנים מסייעין ויחלוש יהושע  רבותינו אמרו הפיל עליהן גורלות כד"א וכאשר יטילו חלשים על המנות ארבעה שמות נקראו לגורל חלש פור גורל חבל ובכולם לקו בני עשו בחלש לקה עמלק שנא' ויחלוש יהושע  בגורל ובפור לקה המן שנא' הפיל פור הוא הגורל לפני המן  בחבל עתיד ללקות אדום שנא' חבלי יולדה יבאו לו  לכך נאמ' ויחלוש יהושע  וכיון ששמע יתרו כל הנסים האלו שעשה הקב"ה במצרים ובעמלק מיד בא ונתגייר לכך נאמר לץ תכה ופתי יערים  מה שכרו זכו בניו לישב בלשכת הגזית ולהימנות עם ישראל שנא' יושבי יעבץ תרעתים שמעתים סוכותים וגו' : כת' זכור את אשר עשה לך עמלק  וכתוב אחד אומר לא תתעב אדומי כי אחיך הוא  בא וראה שלא כמדת הקב"ה מדת בשר ודם מדת ב"ו אם עשה לו חברו [רעה] אינו זזה מלבו לעולם אבל הב"ה אינו כן אלא היו ישראל משועבדים במצרים שנא' וימררו את חייהם בעבודה קשה  וכיון שיצאו ישראל ממצרים בא עמלק מזרע עשו הרשע ועשה כמה רעות לישראל אעפ"כ אמ' הב"ה לא תתעב אדומי כי אחיך הוא וגו'  אמר ר' לוי למה הדבר דומה למלך שעשה סעודה והיו לו שני שונאין וזימן אותם ואמר לאותם המסובין קבלו את אלו שונאיי בסבר פנים יפות וכן עשו לאחר שאכלו ושתו נטלו כלובין של ברזל והיו סותרין בפלטין של מלך [וא"ל המלך] לא די לכם שצויתי עליכם לכבד אתכם אלא אתם סותרין בפלטין שלי ולא תדעו כבוד שעשיתי לכם הוציאום והוקעום זה כנגד זה וכן אתה מוצא אחר כל הרעות מצרים ואדום לישראל ציוה עליהם לא תתעב אדומי כי אחיך הוא לא תתעב מצרי וגו'  עמדו וסתרו ביתו שנא' זכור י"י לבני אדום וגו'  וכתי' מצרים נתנו יד  אמ' ישראל רבונו של עולם ראה מה עשו לנו אותם שכתו' בהם לא תתעב אדומי [כי אחיך] הוא  אמ' הב"ה הוקיעום זה כנגד זה שנא' מצרים לשממה תהיה ואדום למדבר שממה  לכך נאמר זכור :  זכור את אשר עשה לך  יזכר עון אבותיו אל י"י  וכי אבותיו של עשו רשעים היו והלא צדיקים גמורי' היו אברהם זקינו יצחק אביו ואת או' יזכר עון אבותיו אלא חטא שחטא על אבותיו ומה חט חטא על אבותיו את מוצא יצחק בא מכח אברהם יצחק חייה מאה ושמונים שנה אברהם חייה מאה ושבעים וחמש שנה ר' יודן בש' ר' אייבו ר' פינח' בש' ר' לוי בתוך חמש שנים שמנע מחייו של אברהם עבר עשו הרש' שתי עבירות קשות בא על נערה מאורסה והרג את הנפש הדה"י ויבא עשו מן השדה  ואין שדה אלא נערה מאורסה שנ' ואם בשדה ימצא האיש את הנערה המאורסה  והוא עיף  אין עיף אלא הורג שנ' כי עיפה נפשי להורגים  ר' זכיי רבא או' אף גנב א' הקב"ה אני הבטחתי לאברהם ואתה תבוא אל אבותיך בשלום  והדא שיבו טבא שרואה את בן בנו מגלה עריות ושופך דמים וגונב והדא סיבו טבא טב ליה לההוא צדיק מתכנש בשלום כי טוב חסדך מחיים  ומה חטיא דחטא על אביו גרם לו שיכיהו עיניו מיכן אמרו כל מי שהו מעמיד בן רשע או תלמיד רשע סוף שעיניו כהות בן רשע מאבינו יצחק ויהי כי זקן יצחק ותכהין עיניו מראות  למה שהעמיד לעשו בן רשע תלמיד רשע מאחיה השילני ואחיהו לא יכול לראות כי קמו עיניו משיבו  למה שהעמיד תלמיד רשע ואיזה זה ירבעם בן נבט שחטא והחטיא את ישר' לפיכך כהו עיניו ומה חטא שחטא על אמו ר' תנחום בר אבון ור' יודא ור' נחמיה ורבנין ר' יודא או' עם כשהוא יוצא ממעי אמו חתך מטרין שלה שלא תלד הדה היא דכת' על רדפו בחרב אחיו ושחת רחמיו  א"ר ברכיה שלא תאמר אחר שיוצא ממעי אמו אלא כשהוא יוצא ממעי אמו זיריתיה מתיחה לקיבליה ומה טעם זורו רשעים מרחם תעו מבטן וגו'  ר' נחמיה א' גרם לה שלא תעמיד שנים עשר שבטים דמר רב הונא רבקה היתה ראויה להעמיד שנים עשר שבטים מהדין קרייה ויאמר י"י לה שני גוים בבטנך  הא תריי ושני לאומים ממעיך יפרדו  הא ארבעה ולאום מלאום יאמץ  הא שתא ורב יעבד צעיר  הא תמניא וימלאו ימיה ללדת והנה תומים בבטנה  הא עשרה ויצא הראשון אדמוני  ואחרי כן יצא אחיו  הא תרי עשר ואית דמייתי לה מן הדין קריה ותאמ' אם כן למה זה אנכי  הדין זה ז' שבעה ה' חמשה הא תרי עשר ורבנין אמרין גרם לה שלא תצא מיטתה ברבים את מוצא בשעה שמתה רבקה אמרין מאן יפוק קומה אברהם מת יצחק עיניו כהות יושב בתוך הבית יעקב ברח מפני עשו יפוק עשו רשיעא קומה דיהוון בירייתא אמרין ליטין ביזייתא דהכדין איינקון מה עשו הוציאו אותה בלילה א"ר יוסי בר' חנינה ולפי שלא יצאת מיטתה ברבים אף הכתובים לא פירשו את מיתתה אלא מן הצד הדא היא דכת' ותמת דברה מינקת רבקה  ויקרא שמו אלון בכות  מהוא אלון ר' שמו' בר' נחמן בשם ר' יונתן לשון יווני הוא אלון אידי אלון בכות שתי בכיות עד שיעקב יושב ומשמר אבלה של מיניקתו באת לו בשורת אמו הדה היא דכת' וירא אלקים אל יעקב עוד בבואו מפדן ארם ויברך אתו  מה היא ברכה שבירכו ר' אחא בשם ר' יונתן ברכת אבלים בירכו אמ' הק' אבוי שלים ליה ביש אימיה שלימה ליה ביש אחוי שלים ליה ביש סביה שלים ליה ביש אתון שלמון ליה ביש אוף אנא אשלים ליה ביש תהו מזכירין שמו מלמטן ואני מוחק שמו מלמעלן יהיו נגד י"י תמיד ויכרת מארץ זכרם  זכור את אשר עשה לך עמלק (דברים כה יז 
פסקא ג אות ב ר' תנחום בר' חנילאי פתח זכרוניכם משלי אפר לגבי חומר גביכם  א' הקב"ה לישר' בניי אותן שתי זכירו' שהכתבתי לכם בתור' היו זהירין בהן תמחה את זכר עמלק  כי מחה אמחה את זכר עמלק  משלי אפר  משולי באפר אם זכיתם הרי אתם בניו של אברהם אותו שהמשיל את עצמו באפר ואנכי עפר ואפר  אם לאו לגבי חומר גביכם  התקינו עצמיכם לשיעבודה של מצרים מה כת' במצר' וימררו את חייהם בעבודה קשה בחמר וג' (שמות א יד 
פסקא ג אות ג  ר' יודה בשם ר' אייבו פתח אל תהיו כסוס כפרד אין הבין וג'  ששה דברים נאמרו בסוס אוכל הרבה ומוציא קימעא אוהב זנות אוהב מלחמה מואס שינה ורוחו גסה ויש אומ' אף הורג בעליו במלחמה אל תהיו כסוס כפרד  הסוס הזה את ממתגו והוא בולם מכשכשו והוא בולם מקשטו והוא בולם מאכילו שעורים והוא בולם לא קריב לגביה והוא בולם אתם אל תהיו כן אלא הוו זהירין למיגזי לטבא טיבותא ולמיגזי לבישה בישתה למיגזי לטבא טיבותא לא תתעב אדומי וגו'  למיגזי לבישא בישותיה זכור את אשר עש 
פסקא ג אות ד  ר' בניי בשם ר' הונא פתח מאזני מרמה תועבת י"י וג'  א"ר בניי בשם ר' הונא אם ראית דור שמידותיו של שקר דע שהמלכות באה ומתגרה באותו הדור ומה טעמא מאזני מרמה תועבת י"י וג'  מה כת' בתריה בא זדון ויבא קלון  ר' ברכיה בשם ר' אבא בר כהנא כת' האזכה במאזני רשע ובכיס אבני מרמה  האזכה במאזני רשע איפשר כן שמידותיו של שקר שהוא זוכה אלא ובכיס אבני מרמה א"ר לוי אף משה רמזה לישר' מן התורה לא יהיה לך בכיסך אבן ואבן גדולה וקטנה לא יהיה לך בביתך איפה ואיפה גדולה וקטנה  אם עשית כן דע שהמלכות באה ומתגרה באותו הדור ומה טעמ' כי תועבת י"י כל עושה אלה וגו'  מה כת' בתריה זכור את אשר עשה לך עמלק (שם י"ז 
פסקא ג אות ה  ר' לוי פתח גערת גוים אבדת רשע שמם מחית לעולם ועד  גערת גוים זה עמלק דכת' ביה ראשית גוים עמלק  איבדת רשע  זה עשו הרשע דכת' ביה וקראו להם גבול רשעה  אם יאמר לך אדם אף יעקב בכלל אמור לו איבד' רש' רשעים אין כת' כן אלא איבדת רשע זה עשו הרשע שמם מחית לעולם ועד  תמחה את זכר עמלק (דברים כה יז 
פסקא ג אות ו  והשב לשכינינו שבעתים אל חיקם וגו'  ר' יודה בר גוריא אמ' יזכר להם מה שעשו לנו במילה שהי' נתונה בחיקו של אברהם ואתא כיי דמר ר' חננה בר שלקה ר' יהושע דסכנין ור' לוי בשם ר' יוחנן מה היו שלבית עמלק עושי' היו מחתכין מילותיהם של ישר' ומזרקין אותן כלפי למעלן ואומרין בזו בחרתה הא לך מה שבחרתה ור' יהושע בן לוי יזכר להם מה שעשו לנו בתורה דכת' ביה מזוקק שבעתים  כך תשיב להם גמול שבעתים אל חיקם ורבנין אמרין יזכר להם מה שעשו לנו במקדש שהוא נתון בחיקו של עולם דמר רב הונא ומחיק הארץ עד העזרה התחתונה שתים אמות  ובא שמואל ופרעה להם וישסף שמואל את אגג לפני י"י בגלגל  מה עשה לו ר' אבא בר כהנא א' היה מחתיך מבשרו זיתים זיתים ומאכיל לנעמיות הדה היא דכת' יאכל בדי עורו יאכל בדיו בכור מות  ביכר לו מיתה מרה ורבנין אמרין העמיד ארבעה קונטיסין ומתחו עליהן והיה או' סר מר המות  כך ממיתין את השרים מיתות חמורות ר' שמואל בר אבידמי א' בדיני אומות העולם דנו לא בעדים ולא בהתראה ר' יצחק א' סירסו ויאמר שמואל כאשר שכלה נשים חרבך כן תשכל מנשים אמך  אמו של אותו האיש א"ר לוי אף משה רמזה לישר' מן התורה כי ינצו אנשים יחדו איש ואחיו וג' וקצתה את כפה לא תחוס עיניך  מה כת' בתריה זכור את אשר עשה לך עמלק (שם שם יז 
פסקא ג אות ז זכור  א"ר ברכיה את אומר לנו זכור אתה זכור אנו שכחה מצוייה בנו אבל את שאין שכחה לפניך את הוי זכור לו את אשר עשה לך  א"ר יצחק לנו עשה לך לא עשה זכור י"י לבני אדום את יום ירושלם וג'  ר' אבא בר כהנא אמ' פגרו פגרו היך מה דאת אמ' חומת בבל הרחבה ערער תתערער  ר' לוי אמר פנון פנון היך מה דאת אמ' ותמהר ותער כדה אל השוקת  על דעת' דר' אבא בר כהנא דאמ' פגרו פגרו עד יסודייה מטון עד היסוד בה על דעתה דר' לוי דו אמר פנון פנון עד יסודייה כסון עד היסוד בה 
פסקא ג אות ח  עמלק  עם ילק פרח כהדין זחלה דב' א' עם לק אומה שבאת ללוק דמן של ישר' ככלב ר' לוי בשם ר' שמע' בן חלופתא למה היה עמלק דומה לזבוב שהוא להוט אחר המכה כך היה עמלק להוט אחר ישר' ככלב תני בשם ר' נתן ארבע מאות פרסה פסע עמלק ובא לעשות מלחמה עם ישראל ברפידים 
פסקא ג אות ט בדרך בצאתכם ממצרים  א"ר לוי מן הדרך בא עליכם כליסטים למלך שהיה לו כרם והיקיפו גדר והושיב בו המלך כלב נושכן א' המלך כל מי שיבוא ויפרוץ את הגדר ישכנו הכלב ובא בנו של מלך ופרץ את הגדר ונשכו הכלב וכל זמן שהיה המלך מבקש להזכיר חטיא של בנו מה שעשה בתוך הכרם הוא או' לו זכור את שנשכך הכלב כך כל זמן שהקב"ה מבקש להזכיר חטיין של ישר' מה שעשו ברפידים שאמרו היש י"י בקרבינו אם אין  הוא אומ' להם זכור את אשר עשה לך עמלק (דברים כה יז 
פסקא ג אות י  אשר קרך בדרך  ר' יודה ור' נחמיה ורבנין ר' יודה א' אשר קרך טימאך כמה דאת או' כי יהיה בך איש אשר לא יהיה טהור מקרה לילה  ור' נחמיה אומ' קרך וודאי מה עשה עמלק ירד לבית ארכיון של מצרים ונטל טימסיהם של שבטים שהיה שם שמם חקוק עליהם ובא ועמד חוץ לענן והיה קורא ראובן שמעון לוי ויהודה אחוכון אנא פוקו דאנא בעי מעבד פרגמטיא עימכון וכיון שהיה אחד מהם יוצא היה הורגו ורבנין אמרין הקירן לפני אומות העולם א"ר חוניא לאמבטי רותחת שלא היה ברייה יכולה לירד בתוכה ובא בן בליעל אחד וקפץ וירד בתוכה אף על פי שניכווה אלא הקירה לפני אחרים כך מן שיצאו ישראל ממצרים נפלה אימתן על כל אומות העולם אז נבהלו אלופי אדום וגו' תפל עליהם אימתה ופחד  וכיון שבא עמלק וניזדוג להם אף על פי שנטל את שלו מתחת ידיהם אלא הקירן לפני אומות העולם 
פסקא ג אות יא  ויזנב בך  היכה אותך מכת זנב ואתייה כיי דמר ר' חנינה בר' שלקה ר' יהוש' דסכנין ר' לוי בשם ר' יוחנ' מה היו של בית עמלק עושין היו מחתכין מילותיהן של ישר' ומזרקין אותן כלפי למעלן ואו' בזו בחרתה הילך מה שבחרתה לפי שלא היו ישר' יודעין מה טיבא של זמורא אלא והנם שולחים את הזמורה אל אפם  וכיון שבא עמלק לימדה להם וממי למדה מעשו זקינו ויאמר הכי קרא שמו יעקב  חיכך בגרונו והוציא את הזמורה 
פסקא ג אות יב  כל הנחשלים אחריך  ר' יודה ור' נחמיה ורבנין ר' יודה או' כל מי שהיה נינוח היה נישול ור' נחמיה א' כל מי שהענן פולטו היה נישול ורבנין אמרין זה שבטו של דן שפולטו הענן שהיו כולן עובדין עבודה זרה ד"א כל הנחשלים אחריך  א"ר יצחק כל המלחשים אחריך ר' יודה ור' נחמיה ורבנין ר' יודה א' אמרו אם ריבון על כל מעשיו כדרך שהוא רבון עלינו נעבדנו ואם לאו נמרוד בו ור' נחמיה א' אמרו אם מספיק לנו את מזונותינו כמלך שהוא שרוי במדינה ואין המדינה חסירה כלום נעבדינו ואם לאו נמרוד בו ורבנין אמרין אמרו אם משיחין אנו בלבבינו והוא יודע מה אנו משיחין נעבדינו ואם לאו נמרוד בו ר' ברכיה בשם ר' לוי בליבן היו משיחין והק' נותן את שאלתם ומה טעמ' וינסו אל בלבבם לשאל אוכל לנפשם  מה כת' תמן ויאכלו וישבעו מאד ותאותם יביא להם (שם שם כט 
פסקא ג אות יג  ואתה עיף ויגע  עייף בצמא ויגע בדרך ולא ירא אלהים  ר' פנחס בשם ר' שמואל בר' נחמן מסורת אגדה היא שאין זרעו של עשו נופל אלא ביד בניה של רחל אם לא יסחבום צעירי הצאן  ולמה הוא קורא אותם צעירי הצאן שהיו קטניהם של שבטים זה כתוב בו נער וזה כתוב בו קטן זה כתוב בו נער והוא נער  וזה כתוב בו קטן הנה קטן נתתיך בגוים  זה גדל בין שני צדיקים ולא עשה כמעשיהם וזה גדל בין שני רשעים ולא עשה כמעשיהם יבוא זה ויפול ביד זה זה חס על כבוד קונו וזה בזה את כבוד קונו יבוא זה ויפול ביד זה וזה כתוב בו ולא ירא אלהים  וזה כתוב בו את האלהים אני ירא  יבוא זה ויפול ביד זה 
פסקא ג אות יד  והיה בהניח י"י אלהיך מכל אויביך וג'  ר' עזריה ר' יודה בר' סימון בשם ר' יוד' בר' אלעיי על שלשה דברים נצטוו ישר' בכניסתן לארץ למנות עליהם מלך ולבנות להם בית הבחירה ועשו לי מקדש וג'  ולמחות את זכר עמלק 
פסקא ג אות טו  ר' יהושע בן לוי בשם ר' אלכסנדרי כתוב אחד או' תמחה את זכר עמלק  וכת' אחד או' כי מחה אמחה את זכר עמלק  הא כיצד יתקיימו שני כתובים עד שלא פשט ידו בכסא תמחה עמלק ומשפשט ידו בכסא כי מחה אמחה את זכר עמלק ובשר ודם איפשר לפשוט ידיו בכסאו של הקב"ה אלא על ידי שהיה עומד להחריב את ירושלם דכת' בה בעת ההיא יקראו לירושלם כסא י"י  לפיכך כי מחה אמחה את זכר עמלק מתחת השמים (שמות שם 
פסקא ג אות טז  ויאמר כי יד על כס יה מלחמה לי"י בעמלק  תני בשם ר' אליע' שבועה נשבע הקב"ה ימיני ימיני כסאי כסאי שאם יבואו גרים מכל אומות העולם שאני מקבלן ומזרעו של עמלק איני מקבלן לעולם אף דוד עשה כן ויאמר דוד אל הנער המגיד לו אי מזה אתה ויאמר בן איש גר עמלקי אנכי  א"ר יצחק דואג האדומי היה ויאמר לו דוד דמך על ראשך  א"ר יצחק דמיך כתב א' לו הרבה דמים שפכת בנוב עיר הכהנים: מדור דור  אמ' הקב"ה מה דר דר אנה בתריה לדרי דרין ר' ליעזר ור' יהושע ור' יוסי ר' ליעזר א' מדורו של משה עד דורו של שמואל ור' יהושע או' מדורו של שמואל עד דורו של מרדכי ואסתר ור' יוסי או' מדורו של מרדכי ואסתר עד דורו של מלך המשיח שהוא שלשה דורות ומנין לדורו של מלך המשיח שהוא שלשה דורות דכת' ייראוך עם שמש ולפני ירח דור דורים  דור חד דורים תריי הא תלתא רב' ברכיה בש' ר' אבא בר כהנא כל זמן שזרעו של עמלק קיים בעול' כביכול כאילו כנף מכסה את הפנים אבד זרעו של עמלק מן העולם ולא יכנף עוד מוריך והיו עיניך רואות את מוריך  ר' לוי בשם ר' חונא בר' חנינא כל זמן שזרעו של עמלק קיים בעולם לא השם שלם ולא הכסא שלם אבד זרעו של עמל' מן העולם השם שלם והכסא שלם ומה טעמא האויב תמו חרבות לנצח וערים נטשת אבד זכרם המה  מה כת' בתריה וי"י לעולם ישב כונן למשפט כסאו  חסילה פרשתא