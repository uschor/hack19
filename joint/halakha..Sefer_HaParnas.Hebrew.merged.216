<b>ולמומר </b>כותבין שמו שהיה לו ביהדותו ואין צריך לכתוב  ואם יעשה שליח להוליך הגט יזהרו לאמר לבעל שישבע באמונתו שלא יבטל בשליחות קודם שיגיע הגט לאשתו ותוך הזמן אשר קבע לה להיות מגורשת לא תתייחד עמה והעדים יחתמו בראש שיטה אחרונה למטה בסמוך שלא ירחיקו יותר מריוח שיטה אחת חוץ מן הכתב וחותמין זה תחת זה בשני שיטין ולא בשיטה אחת ויזהרו שלא יחתום הסופר עצמו במקום עד. ולא ישיירו ריוח חלק לצד ימין חתימתם בראש השיטה ויש חותמין פלוני בן פלוני עד ויש שאין כותבין עד ואין קפידא בדבר: 
