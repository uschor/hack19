 ויקחהו שדה צופים  . ראה שישראל נפרצין שם, ששם מת משה, שנאמר על ראש הפסגה , יש פירצה גדולה מזו, ראה בנחשים והיה סבור שבידו הם נופלין שם.  
ויבן שבעה מזבחות  ויאמר אל בלק התיצב כה וגו',   אליו והנו נצב על עולתו ושרי מואב אתו . בראשונה כתיב הוא וכל שרי מואב , כשראו שלע הועילו כלום, הניחוהו ונשתיירו עמו מקצת שרי מואב.  
ויאמר לו בלק מה דבר ה' . שראה שאינו ברשות עצמו לומר מה הוא רוצה ישב לו והיה משחק בו, כיון שראה שהיה משחק אמר לו בלעם עמוד משם, אין אתה רשאי לישב, ודברי המקום נאמרים, קול בלק ושמע האזינה עדי בנו צפור , שניהם היו מנה בן פרס, שהיו עושין עצמן גדולים מאבותיהם, נאם בלעם בנו בעור .  
לא איש אל ויכזב . אינו כבשר ודם,  קונה אוהבים, מצא אחרים יפים מהם, כופר בראשונים, והוא אינו כן, אי אפשר לו לכזב בשבועת אבות הראשונים  
ההוא אמר ולא יעשה . כשהוא אומר להביא עליהם רעות, שאם עשו תשובה מבטלן, אתה מוצא כתיב זובח לאלהים יחרם , ועשו את העגל, לא היו ראויין כליה, והייתי סבור לקללן ולהכחידן, ומעט עשו תשובה וביטל וינחם ה' על הרעה .