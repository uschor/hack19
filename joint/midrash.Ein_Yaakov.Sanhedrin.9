סנהדרין פרק ט - קטז "אל תחלל את בתך להזנותה",  רבי אליעזר אומר: זה המשיא בתו לזקן. רבי עקיבא אומר: זה המשהה בתו בוגרת. אמר רב כהנא משום רבי עקיבא: איזהו עני רשע ערום? זה המשהה בתו בוגרת. ואמר רב כהנא משום רבי עקיבא: הוי זהיר מן היועצך לפי דרכו. אמר רב יהודה, אמר רב: המשיא בתו לזקן, והמשיא אשה לבנו קטן, והמחזיר אבדה לגוי [עובד כוכבים], עליו הכתוב אומר:  "למען ספות הרוה את הצמאה, לא יאבה ה' סלח לו".   [מיתיבי: האוהב את אשתו כגופו, והמכבדה יותר מגופו, והמדריך בניו ובנותיו בדרך ישרה, והמשיאן סמוך לפרקן, עליו הכתוב אומר:  "וידעת כי שלום אהלך, ופקדת נוך, ולא תחטא". סמוך לפרקן שאני. תנו רבנן: האוהב את שכניו, והמקרב את קרוביו, והנושא את בת אחותו, והמלוה סלע לעני בשעת דחקו, עליו הכתוב אומר:  "אז תקרא וה' יענה"].
אמר שמואל: מפני מה לא נאמרה "יד" בברזל? שהברזל ממית בכל שהוא. תניא נמי הכי, רבי אומר: גלוי וידוע לפני מי שאמר והיה העולם, שהברזל ממית בכל שהוא, לפיכך לא נתנה תורה בו שעור. והני מילי, דברזייה מיברז.
[משנה. המכה את חברו, בין באבן בין באגרוף, ואמדוהו למיתה, והקל ממה שהיה, ולאחר מכאן הכביד ומת, חיב. רבי נחמיה אומר: פטור, שרגלים לדבר. גמרא. תנו רבנן: את זו דרש רבי נחמיה:  "אם יקום והתהלך בחוץ על משענתו, ונקה המכה", וכי תעלה על דעתך שזה מהלך בשוק, וזה נהרג? אלא, זה שאמדוהו למיתה, והקל ממה שהיה, ולאחר כך הכביד ומת, שהוא פטור. ורבנן, האי "ונקה המכה", מאי דרשי ביה? מלמד, שחובשין אותו. ורבי נחמיה, חבישה מנא לן? יליף ממקושש. ורבנן נמי, לילפו ממקושש? מקושש, בר קטלא, ומשה לא הוה ידע, קטליה במאי, לאפוקי האי, דלא ידעינן אי בר קטלא הוא אי לאו בר קטלא הוא. ורבי נחמיה? יליף ממגדף, דלא הוה ידע אי בר קטלא הוא וחבשוה. ורבנן? מגדף, הוראת שעה היתה, כדתניא: יודע היה משה רבנו עליו השלום, שהמקושש במיתה, שנאמר:  "מחלליה מות יומת", אלא לא היה יודע באיזו מיתה נהרג, שנאמר:  "כי לא פרש" וגו'. אבל מגדף, לא נאמר בו, אלא "לפרש להם על פי ה'", שלא היה משה יודע אם הוא בן מיתה כל עקר אם לאו.
אמר ליה שמואל לרב יהודה: שיננא, לא תימא ליה לאבוך הכי, דתניא: הרי שהיה אביו עובר על דברי תורה, לא יאמר לו: אבא, עברת על דברי תורה. אלא אומר לו: אבא, כך כתיב בתורה. סוף סוף הינו הך? אלא אומר לו: אבא, מקרא כתוב בתורה כך הוא.
קיז דרש רב אחא ברבי חנינא, מאי דכתיב:  "אל ההרים לא אכל", שלא אכל בזכות אבותיו, "ועיניו לא נשא אל גלולי בית ישראל", שלא הלך בקומה זקופה. "ואת אשת רעהו לא טמא", שלא ירד לאמנות חברו. "ואל אשה נדה לא יקרב", שלא נהנה מקפה של צדקה, וכתיב:  "צדיק הוא חיה יחיה". כשהיה רבן גמליאל מגיע למקרא הזה, היה בוכה, ואמר: מאן דעביד לכולהו, הוא דחיי, בחדא מיניהו לא?  אמר ליה רבי עקיבא: אלא מעתה:  "אל תטמאו בכל אלה", הכי נמי, בכולהו אין, בחדא מיניהו לא? אלא, באחת מכל אלה, הכא נמי באחת מכל אלה.
קיז משנה. מי שלקה ושנה, בית־דין כונסין אותו לכפה, ומאכילין אותו שעורים עד שכרסו נבקעת. ההורג נפשות שלא בעדים, כונסין אותו לכפה, ומאכילין אותו לחם צר ומים לחץ.
גמרא. מאי כפה? אמר רב יהודה: מלא קומתו. והיכא רמיזא? אמר ריש לקיש:  "תמותת רשע רעה". ואמר ריש לקיש: מאי דכתיב:  "כי [גם] לא ידע האדם את עתו, כדגים שנאחזים במצודה רעה". מאי 'מצודה רעה'? אמר ריש לקיש: חכה.
קכ אמר רבי יוחנן: ששה נסים נעשו לו לפינחס; אחד, שהיה לו לזמרי לפרש ולא פרש. ואחד, שהיה לו לדבר ולא דבר. ואחד, שכון בזכרותו של איש, ובנקבותה של אשה. ואחד, שלא נשמטו מן הרמח. ואחד, שבא מלאך והגביה את המשקוף. ואחד, שבא מלאך והשחית בעם. ובא וחבטן לפני המקום. אמר לפניו: רבונו של עולם, על אלו יפלו עשרים וארבע אלף מישראל? שנאמר:  "ויהיו המתים במגפה ארבעה ועשרים אלף". והינו דכתיב:  "ויעמד פינחס ויפלל", אמר רבי אלעזר: 'ויתפלל' לא נאמר, אלא 'ויפלל', מלמד, [כביכול] שעשה פלילות עם קונו. בקשו מלאכי השרת לדחפו. אמר להם: הניחו לו! קנאי בן קנאי הוא, משיב חמה בן משיב חמה הוא. התחילו שבטים מבזין אותו: ראיתם בן פוטי זה, שפטם אבי אמו עגלים לעבודת כוכבים, והרג נשיא שבט מישראל? בא הכתוב ויחסו:  "פינחס בן אלעזר בן אהרן הכהן". אמר לו הקדוש ברוך הוא למשה: הקדם לו שלום, שנאמר:  "לכן אמר הנני נתן לו את בריתי שלום", וראויה כפרה זו שתהא מכפרת והולכת לעולם. אמר רב נחמן, אמר רב: מאי דכתיב:  "זרזיר מתנים או תיש, ומלך אלקום עמו", ארבע מאות עשרים וארבע בעילות בעל אותו רשע אותו היום, והמתין פינחס לו עד שתשש כחו, והוא אינו יודע שמלך אלקום עמו. במתניתא תנא: ששים, עד שנעשה כביצה המוזרת, והיא היתה כערבה המלאה מים. אמר רב כהנא: ומושבה, בית סאה. תני רב יוסף: קבר שלה, אמה. אמר רב ששת: לא כזבי שמה, אלא שוילנאי בת צור שמה, ולמה נקרא שמה 'כזבי'? שכזבה באביה. דבר אחר: 'כזבי', שאמרה לאביה: כוס בי עם זה. והינו דאמרי אינשי: בין קני לארבני, שוילנאי מאי בעיא? בהדי קלפי דקני, שוילנאי [מאי בעיא]? גיפתה לאמה. אמר רבי יוחנן: חמשה שמות יש לו: זמרי, ובן סלוא, ושאול, ובן הכנענית, ושלמיאל בן צורישדי. 'זמרי', על שנעשה כביצה המוזרת. 'בן־סלוא', על שהסליא עוונות של משפחתו. 'שאול', על שהשאיל עצמו לדבר עברה. 'בן־הכנענית', על שעשה מעשה כנען. ומה שמו? "שלמיאל בן צורי שדי" שמו.
קכא אמר רבי חיא בר אבויה: כתוב על גלגלתו של יהויקים: "זאת ועוד אחרת". זקנו דרבי פרידא אשכח ההוא גלגלתא, דהוה שדיא בשערי ירושלים, והוה כתיב עילויה: "זאת ועוד אחרת", קברה והדר נבוג, קברה והדר נבוג. אמר: דילמא האי גלגלתא של יהויקים, דכתיב ביה:  "קבורת חמור יקבר, סחוב והשלך מהלאה לשערי ירושלים". אמר: מלכא הוא, ולאו אורח ארעא לבזויה, שקלה, כרכה בשיראי, ואותביה בסיפטא. אתא דביתהו, חזיתא, נפקת. אמרה להו לשיבבתהא, אמרה לה: האי, דאתתא קמיתא היא, דלא קא מנשי לה, שגרתא לתנורא, וקלתה. כי אתא, אמר: הינו דכתיב עילויה: "זאת ועוד אחרת".