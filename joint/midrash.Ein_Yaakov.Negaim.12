נגעים פרק יב - ב כיצד ראיית הבית  ובא אשר לו הבית והגיד לכהן לאמר כנגע נראה לי בבית אפילו ת"ח ויודע שהוא נגע ודאי לא יגזור ויאמר נגע נראה לי בבית אלא כנגע.  וצוה הכהן ופנו את הבית בטרם יבא הכהן לראות את הנגע ולא יטמא כל אשר בבית גו' א"ר מאיר וכי מה מטמא לו אם תאמר כלי עציו ובגדיו ומתכותיו מטבילין והם טהורים על מה חסה התורה על כלי חרסו ועל פכו ועל טפיו ואם כן חסה התורה על ממונו הבזוי ק"ו על ממונו החביב אם על ממונו ק"ו על נפש בניו ובנותיו אם כך על של רשע ק"ו על של צדיק.
ג  וצוה הכהן וחלצו את האבנים והשליכו אתהן וגו' ולקחו אבנים אחרות ועפר אחר יקח וטח את הבית מכאן אמרו אוי לרשע ואוי לשכנו שניהם חולצין שניה קוצעים שניהם מביאים את האבנים אבל הוא לבדו מביא את העפר שנא'  ועפר אחר יקח וטח את הבי' ואין חברו מטפל עמו בטיחה.
הדרן עלך מסכת נגעים 