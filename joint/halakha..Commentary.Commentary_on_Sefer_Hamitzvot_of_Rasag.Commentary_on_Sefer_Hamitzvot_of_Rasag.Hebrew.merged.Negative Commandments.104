<b>נות אח. ודוד. ואחות. אחיות אב. ואם פניתי. </b>כתיב בפרשת עריות ערות אשת אחיך לא תגלה. וכתיב שם ערות אחי אביך לא תגלה אל אשתו לא תקרב דודתך היא. וכתיב ערות אחותך בת אביך או בת אמך וגו' לא תגלה ערותן. ועוד כתיב שם ערות בת אשת אביך מולדת אביך אחותך היא לא תגלה ערותה. וכתיב ערות אחות אביך לא תגלה וגו'. וכתיב ערות אחות אמך לא תגלה וגו'. והרי כאן חמשה לאוין. ולכאורה באחותו יש לנו שלשה לאוין. דאחותך בת אביך משמע אע"פ שאינה בת אמו. וכתיב או בת אמך ומשמע אע"פ שאינה בת אביו. הרי כאן שני לאוין לפי דרכו של רבינו הגאון ז"ל דכל שני פרטים שנאמרו בלאו אחד נמנה כל פרט בפ"ע. וגם כתיב ערות בת אשת אביך מולדת אביך וגו'. שהוא אזהרה לאחותו שהיא בת אביו ובת אמו. כדאמר בפ"ב דיבמות כ"ב ע"ב. ומה"ט הבא על אחותו שהיא בת אשת אביו חייב שתים עיי"ש. וברמב"ם פ"ב מהלכות איסורי ביאה ה"ד. וא"כ הו"ל לרבינו הגאון ז"ל למנות שלשה לאוין באחותו. אבל לק"מ דכל כיו"ב כיון דכולן משום אחותו הזהיר עליהן הכתוב. אין נמנין אלא מצוה אחת לדרכו של רבינו הגאון ז"ל. כמו שנתבאר בכמה דוכתי כיו"ב. ובפרט אזהרת בת אשת אביך מולדת אביך דליכא נפק"מ אלא לחייבו שתים דבלא"ה אינה באה במנין לדרכו של רבינו הגאון ז"ל. ודלא כהרמב"ם ז"ל וסייעתו שמנו לאו זה דערות בת אשת אביך בפ"ע. כמבואר בסה"מ לאוין של"ב של"ג עיי"ש. ולטעמו אזיל שבכל כיו"ב מונה לאו בפ"ע. והבה"ג וסייעתו ז"ל גם כאן אזלי בשיטת רבינו הגאון ז"ל. ולא מנו באחותו אלא לאו אחד. אע"ג דבעלמא כיו"ב אזלי בשיטת הרמב"ם ז"ל למנותן שנים. ועי' מש"כ בזה ג"כ לעיל לאוין צ"ג צ"ד עייש"ה. ומה שלא מנו הבה"ג והרמב"ם ז"ל וסייעתם אחותו מן האב שלא מן האם ומן האם שלא מן האב בשתים. הדבר פשוט דהיינו משום דלטעמייהו אזלי דבכל שני פרטים שנאמרו בלאו אחד אין נמנין לדרכם אלא בלאו אחד. ועי' מש"כ הרשב"ץ ז"ל בזה"ר לאוין סי' קל"ח. ועכ"פ דברי רבינו הגאון ז"ל בזה ברורים לשיטתו. ומש"כ אחיות אב בלשון רבים. היינו משום דקאי נמי על האם. ורצה לומר אחות אב ואחות אם. וכך הוא לשון רבינו הגאון ז"ל לקמן במנין העונשין במספר חייבי כריתות שכתב ואשר אחיות הוריו צועה עיי"ש. וכן באזהרותיו בדבור לא תנאף כתב לאסור אחיות הורנו עיי"ש. ור"ל האחיות של הורנו. דהיינו האב והאם. ומש"כ פניתי נראה שהוא מלשון פן. שאמרו כל מקום שנאמר פן ואל אינו אלא ל"ת. ורצה לומר הזהרתי. והוא נמשך למש"כ אח"כ אל תטמאו בכל אלה כי את כל אלה אשר שנאתי. כלומר הזהרתי אתכם שאל תטמאו בכל אלה האמורים למעלה: 
