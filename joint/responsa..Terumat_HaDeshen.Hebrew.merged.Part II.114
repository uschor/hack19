<b>סימן קיד </b>בני יהודה ער ואונן וימת ער ואונן לשתוק לגמרי מער ואונן כמו כן אלה שמות בני אהרן כו' וימת נדב ואביהוא למה הוזכרו מה נפקותא יש בהם. שאלה זו אינה צריכה אפי' בבית החיצון דאם באנו ליישב כל הפסוקים שבתורה שהם כה"ג ומעין זה לא תסתפק לנו מגלת עפה. אמנם הך יש ליישב שפיר דמשום חיבת זרע יהודא לפני המקום ב"ה שמשם יצא כתר מלכות וכן משום חיבת זרע אהרן שמשם יצא כתר כהונה כתוב בתורה לידתו ומיתתו של אותו זרע שאפילו שלא לצורך וכה"ג פרש"י בפרשת תולדות יצחק דיפה שיחת עבדי אבותינו לפני המקום ברוך הוא מתורתן של בנים ע"ש: 
