<b>סימן קצז </b>שלמא רב לאהובי שארי מה"ר מיישטר"ל יצ"ו על דבר הגט הניתן באוב"ן הלא ידעת בשכבר נדרשתי על ככה מהח"ר היר"ץ וכמדומה לי שדבר השאלה היתה שהאשה נשאת כבר באותו הגט וע"כ כתבתי להתיר בדיעבד אם נשאת סבורני שאם הייתי נדרש בלא נשאת לא מחמירין לאסור כל שכן בענין זה שיש טורח גדול להמציא אחר מן המומר כמדומה לי שבתוס' פ"ק דעירובין גבי ספק דבריהם להקל כתבו דכל דבר שיש בו טורח לתקן חשיב כמו דיעבד. אמנם תמיהני עליך אמאי קפשיט לך להתיר כולי האי משום תשובת ר"י פרק בתרא ובפ' השולח דמתיר היכא דשינה מקום הלידה מטעמא דכיון דאם לא נכתב כשר אם שינה נמי כשר הרי מחלוקת שנוייה בצדו במרדכי שם פ' השולח דראבי"ה בשם אביו רבינו יואל פוסלו וע"כ אינו פוסלו משום דאפי' אם לא נכתב נמי פסול דלא אשכחן בכולי תלמודא שהוא מטבע חכמים וכמה גאונים וכן אנו לא נהגינן ביה אלא דסבירא ליה דשינה גרע משאם לא כתב כלל וכן בתחילת הסוגיא בשינה שמו ושמה פי' במרדכי דאם דלג שם כשר ואם שינה פסול. ותו דטובא יש לחלק בין נ"ד דשינה העד שם אביו ובין שינה שם הנהר או מקום הלידה דשם הנהר ומקום הלידה אינם לא מעלין ולא מהנין כלום לפי מטבע חכמי התלמוד שטבעו מטבעות הגטין אבל שם אב של העד הצריכו חכמי המשנה היכא דלא כתב עד כדתנן בהדיא פ' המגרש ע"ש ואדרבה רגילין היו לחתום כך בימי חכמי המשנה פלוני בן פלוני כדתנן וכך היו נקיי הדעת שבירושלים כותבין לפירוש קמא שבתוס' התם וכן מוכח במתניתין שם דמפרש חתימת עברי ויוני ופרש"י לשם שהיו חלוקין בחתימתן ע"י שמות האבות אלמא דהוו רגילין בהכי. ונהי נמי היכא דכתב עד דלא בעינן שם האב דנימא איפכא היכא דכתב שם האב לא בעינן עד או לא בעינן שם העד עצמו דכן עצמו עד נמי כשר כדתנן התם וא"כ אין ברירה והכל מטבע חכמים הוא משא"כ בשם הנהר ומקום הלידה כדפרש"י ואע"פ דאני נמי כתבתי ראיה זו לאוב"ן מפני שאנו מדמין לא נעשה מעשה לכתחילה. ואפשר היה לדמות קצת לשלשה עדים הנמצאים חתומים בגט ואחד מהן קרוב או פסול תתקיים העדות בשאר כדאיתא בהדיא התם דתו דהכא לא מיקרי שינוי כולי האי הואיל והרגיל כך ועולה כך בתורה דהא פשיטא דיכול כל אחד לכנות שם לעצמו כמו שירצה דאפילו גר ששינה שמו לשם נכרי מקרי שם וגרש בו כשר היינו הוא דוקא ולא שם אביו אכן כמדומה לי שנמצא בתשובת האשירי דאפי' מבני אביו מכנין ע"ש כ"ש כה"ג דאשכחן דאיני מכיר ידך מחוקקים ודרשינן מיניה פ' הבא על יבמתו דבני אבות כבנים: 
