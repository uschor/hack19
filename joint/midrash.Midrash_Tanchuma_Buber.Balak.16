ויאמר בלעם  בנה לי בזה וגו' . למה שבע מזבחות, כנגד שבעה צדיקים שבנו שבע מזבחות, מאדם עד משה ונתקבלו, אדם הבל נח ואברהם ויצחק ויעקב ומשה, ואמר למה קבלת את אלו, לא בשביל עבודה שעבדו לפניך קבלתם, לא נאה לך שתהא נעבד משבעים אומות, ולא מאומה אחת, השיבו רוח הקודש טוב פת חריבה ושלוה בה מבית מלא זבחי ריב , טובה מנחה בלולה בשמן וחריבה, מבית מלןא זבחי ריב, שאתה רוצה להכניס מריבה ביני ובין בני ישראלף. 
 ויעש בלק כאשר   בלעם וגו', ויאמר בלעם התתיצב על וגו' וילך שפי , שפוי היה לקלל, שעד אותה שעה היה שפוי, ומאותה שעה נטרד.  
ויקר אלהים אל בלעם . א"ל הקב"ה רשע מה אתה עושה. 
 ויאמר אליו את שבעת המזבחות ערכתי . משל לשולחני שמשקר במשקלות, בא בעל השוק הרגיש בו, א"ל מה אתה מעול ומשקר במשקלות, א"ל כבר שלחתי דורון לבית אדוני, אף כך בלעם קראו רוח הקודש, א"ל רשע מה אתה עושה, א"ל את שבעת המזבחות  ערכתי, א"ל טוב ארוחת ירק  , סעודה שאכלו ישראל במצרים על מצות ומרוים, מפרים שאתה מקריב על ידי ,  וישם ה' דבר בפי בלעם . שעיקם פיו ופקמו, כאדם שקובע מסמר בלוח, ר' אליעזר אומר מלאך היה מדבר, ור' יהושע אומר היה מחכה. 
 ויאמר שוב אל בלק וכה תדבר, וישב אליו והנה נצב על עולתו וגו' . שהיו עומדין ומצפין מתי יבא.