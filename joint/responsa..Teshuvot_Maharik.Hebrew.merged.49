<b>על דבר </b>הסניף אשר שאלתם אם יש לסמוך על דברי החכמים ולצרף קטן פחות מי"ג שנים לעשרה לתפילה אנכי עיינתי בשאר ספרי חכמי' ולא מצאתי כלל שיצטרף קטן פחות מי"ג לעשרה ושגגה היא זו מלפניכ' כי מה שכתבו החכמי' דסוגיא דעלמא לא עבדי כך היינו להצריך שתי שערות אבל מכל מקום צריך להיות בן י"ג שנה לדברי החכמי' והפוסקים אחרוני' כמו רבינו אשר ובנו הר"ר יעקב בטור אורח חיים לכך נלע"ד א שאין ראוי לעשות כלל קטן סניף לעשרה דתפל' מאחר שר"ת לא רצה לעשות מעשה ורבינו יצחק כמו כך הלך לשיטתו והאחרוני' גם הם הסכימו לדבריה' וכן כתב רבינו יהודה מפארי"ז וכן בסמ"ג כתבו שאין לעשות פחות מי"ג סניף לעשרה לכן אין להקל בדבר ואשר ב שאלת אם יש לאב לברך שהחיינו על פדיון בנו היכא שמת הולד לפי הנלע"ד שרבינו יצחק נסתפק בדבר וכן רבנן בתראי כגון רבינו יצחק מקורביי"ל והסמ"ק והאשירי וכן בטור יורה דעה והביאו דברי רבינו יצחק שנסתפק בדבר ולא פשטו הספק בספריה' ואף לא הביאו שום פוסק שפסק שיאמר לברך אכן בעניותינ' פשיטא דאין לנו לברך דיש לחוש משו' ברכה שאינה צריכה דאמרי' בברכות שהוא עובר משום ולא תשא וגומר ושלום מאתי הצעיר יוסף קולון בן מהר"ר שלמה זלה"ה: