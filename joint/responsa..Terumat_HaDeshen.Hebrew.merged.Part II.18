<b>סימן יח </b>ושם ירחמיאל דע כי שאלתיהו פעמים אם שמו כך ידעתי שלא ימצא בכתיבה רק ירחמאל ואומרים להדיא ששמו ירחמיאל ודחק בלשונו החיריק וכן העידו עליו מיודעיו ששמעו שעלה לקרות בתורה בשם ירחמיאל וכתב אשירי פ' השולח דבהא תליא מילתא דאין לנו אלא שם שמחזיק בו לפנינו ומה בכך אם לא נמצא בכתובים רק בלא יוד אשכחן נמי איפכא שם נחמני ימצא בכתובים אבל נחמן לא נמצא כלל ואפ"ה אשכחן כמה אמוראים נקראו נחמן ואפשר על ידי שינוי שם בחולי נקרא כך אחד מאבותיו ירחמיאל לסימן טוב לאמר ירחם אותי אל וכן נחמן ר"ל מנחם לכל וק"ל. נאם הקטן והצעיר שבישראל: 
