דבר אל בני ישראל לאמר בחמשה עשר יום לחדש השביעי הזה חג הסוכות שבעת ימים לה'. שבעת ימים למה נאמר. לפי שהוא אומר בסוכות תשבו שבעת ימים אין אנו יודעין אם שבעה ראשונים אם שבעה אחרונים תלמוד לומר בחמשה עשר יום לחדש השביעי הזה חג הסוכות שבעת ימים לה' הרי שבעה ראשונים ולא שבכעה אחרונים הזה חג הסוכות זה טעון סוכה ואין חג המצות טעון סוכה, והלא דין הוא ומה אם זה שאין טעון מצה טעון סוכה חג המצות שטעון מצה אינו דין שטעון סוכה, תלמוד לומר הזה חג הסוכות זה טעון סוכה ואין חג המצות טעון סוכה:
חג הסוכות שבעת ימים לה'. יכול חמינה וסוכה לשמים. תלמוד לומר חג הסוכות תעשה לך. יכול חגיגה וסוכה להדיוט תלמוד לומר חג הסוכות שבעת ימים לה' הא כיצד חגיגה לשמים וסיכה להדיוט. ביום הראשון מקרא קדש קדשהו במאכל ובמשתה ובכסות נקיה כל מלאכת עבודה לא תעשו הרי זה בא ללמד על ימי מועד שאסורין במלאכה יכול יהו אסורין בכל מלאכת עבודה תלמוד לומר הוא הוא אסור בכל מלאכת עבודה ואין ימי מועד אסורים בכל מלאכת עבודה דברי רבי יוסי הגלילי. רבי עקיבא אומר הרי הוא אומר אלה מועדי ה' אשר תקראו אותם מקראי קדש במי הוא מדבר אם בימים טובים הרי ימים טובים אמורים שנאמר ביום הראשון שבתון וביום השמיני שבתון אם כן למה נאמר אלה מועדי ה' מקראי קדש אלו ימן מועד שאסורין במלאכה. יכול יהו אסורין בכל מלאכת עבודה. תלמוד לומר הוא. הוא אסור בכל מלאכת עבודה ואין ימי מועד אסורין בכל מלאכת עבודה: