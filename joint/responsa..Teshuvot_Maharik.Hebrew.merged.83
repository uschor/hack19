<b>בקנאי </b>קנאת ה' צבאות על זה האיש משה קפס"לי אשר מחטיא את הרבים ומחלל שיש במכשול הרבים כאשר ראיתי כתוב וחתום עליו מנכבדי הקהל הגדול מקושטנטינ"ה יצ"ו הלא המה מהר"ר אליה פרנס והישיש הר"ר אהרן בר' אביי והר"ר יצחק בר שמואל אלתירנ"ו ז"ל וה"רר אשר בכמ"ר יצחק הכהן אשכנזי והנ"ר אשר מקלונייא קיים חתימת ידם בכתב ובעל פה כאשר שמעתי וראיתי לכן אני גוזר עליו שלא יוסיף על חטאתו פשע להלוך אחר חטאותיו אלא ישוב מדרכו הרע ויאסור מה שהתיר הן ע"ד האשה שנתקדשה בתאנה הן ע"ד היבמה שהתיר בשוק בלא חליצה הן ע"ד הגט ש"מ הן על אודות האשה שהוחזקה להיותם מקודשת ימים רבים והתירה בלא גט על פי קרובים כמבואר בכתב שבא משם חתום ומקויים כנז' מכל אלה יחזור בו וגם ישוב ויבקש תשובה וכפרה על חטאתו אשר חטא להתיר עריות כנ"ל כי מאד הרבה אשמה וחטאתו כבדה לכן יבקש רחמים על עצמו כי פשט את ידו בהתרא אסורים החמורים ובמה יכופר לו העון הגדול הזה אם לא בשובו מדרכיו הרעים ומעשיו אשר לא טובים ואם ח"ו ימאן משה קפיסל"י לשמוע לדברי אלה יבדל מקהל הגולה ומכל ישראל ואם שמוע ישמע אז טוב לו ושב ורפא לו. ועליכם ק"ק קושטנטינא וק"ק ניגרפונט ק"ק האשכנזים וק"ק עלייאן ישמרכם הש"י כולכם בכלל ופרט הנני מודיע להם וגם אני גוזר עליכם בכח הנ"ל שלא לשאול שום הוראה ולא שום דין לאיש הזה משה קפיסל"י יען ראית' לעין כי לא הגיע אפי' לרועה צאן ואינו יודע צורת' דשמעתתא ומה לנו ולסמיכתו אשר אינה ראויה לו הא לאו בתר שמא אזלינן אלא בתר טעמא אזלינן והנה אין בו לא טמם ולא ריח תורה והעד הגדול כל אותם האסורים החמורים שהתיר' וגם כשתפסו עליו על כך רוא' אני דלא ידע לאהדורי סברא אפי' קצת הפוסקי' שהיו מצדו כגון בהאי עובדא דנתקדש בתאנה לא הביא אפילו אחד מהם כי לא ידעום אלא הלך אחר דברי תוהו ותעתועים שכבר גזר שלא לקדש בפחות מעשרה או שאין בנות ישראל מתקדשות בתאנה וכשהראו לו רבינו משה נאלם ולא ידע להביא אחד מהפוסקים המתירים אלא אמר שלא ידע שהיו שם עדים ואולם כי אפילו ידע הפוסקים לא היו מספיקין לו להתיר כמו שבארתי בכתבי הגדול שרבו האוסרים ועוד כי האחרונים הם מהמתירים ומ"מ טוב היה לו להשען על הפוסקים המתירים מלהשען על השבושים הללו אלא שלא שלטה בהן עינו לכך סורו ממנו מכח גזרתי הנ"ל והדבר אשר יקשה מכם תקריבו לפני מהר"ר אליה פרנס או לפני הישיש והנכבד הר"ר אהרן בר אביי ואם באולי תכבד עליהם העבודה יוכלו הם למנות אחרים תחתיהם וע"פ יהיה כל ריב וכל נגע ויורה אתכם את הדרך אשר תלכו בה ואת המעשה אשר תעשון עוד גוזר אני בכח על כל רואי כתבי זה או ידעי שלא יקראו לו לאותו משה קפיס"לי לא רב ולא חבר כי לא ראוי לכך כלל וכלל לכן הסירו המצנפת והרימו העטרה על ראשו לא רב ולא חכים יתקרי: