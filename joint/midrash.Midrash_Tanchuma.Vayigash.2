‎ויגש אליו יהודה. זה שאמר הכתוב: בני אם ערבת לרעך תקעת לזר כפיך .
בשעה שבקש הקדוש ברוך הוא לתן את התורה לישראל, אמר להם: תקבלו תורתי. אמרו לו: הן. אמר להם תנו לי ערב שתקימו אותה. אמרו לו: אברהם יצחק ויעקב יהיו ערבים. אמר להן. אבותיכם הן בעצמם צריכים ערבים. אברהם אמר, במה אדע . יצחק אהב את שונאי, דכתיב: ואת עשו שנאתי . יעקב אמר, נסתרה דרכי . אמרו לו: בנינו יהיו ערבים שלנו. מיד קבלן הקדוש ברוך הוא ונתן את התורה לישראל, שנאמר: מפי עוללים ויונקים יסדת עז . לפיכך כשישראל מבטלין את התורה, הקדוש ברוך הוא פורע מן הערבין, שנאמר: ותשכח תורת אלהיך אשכח בניך גם אני .
מהו גם אני. אמר הקדוש ברוך הוא, אף אני מצטער עליהם שאני מפסידן, שהן אומרים בכל יום, ברוך ה' המבורך לעולם ועד. הוי, אם ערבת לרעך. אף יהודה לפי שהיה ערב של בנימין, לפיכך לא עמד מכל השבטים כנגד יוסף אלא יהודה, שנאמר: ויגש אליו יהודה.