‎וה' פקד את שרה. זה שאמר הכתוב: מקים דבר עבדו ועצת מלאכיו ישלים . מקים דבר עבדו, זה אברהם, שנאמר: בעבור אברהם עבדי , שהתפלל על אבימלך, שנאמר: ויתפלל אברהם אל האלהים . ועצת מלאכיו ישלים, שבשרו אותו המלאכים, שנאמר: שוב אשוב אליך כעת חיה.
האמר לירושלים תושב ולערי יהודה תבנינה . ומה ענין זה לכאן? אלא כשם שנתיאשו ממנה האמות שלא נבנית והיא תבנה, שנאמר: האמר לירושלים תושב. וכתיב: כי בנה ה' ציון . אם תמהים אתם, הביטו אל אברהם אביכם ואל שרה תחוללכם . כשם שעשיתי לאברהם ולשרה, כך אעשה לירושלים.