נזיר פרק ח - אמר רב הונא: המקיף את הקטן, הרי הוא חיב. אמר ליה רב אדא בר אהבה לרב הונא: ודידך, מאן מגלח להון? אמר ליה: חובה. תקברינון חובה לבניה. כולהו שני דרב אדא בר אהבה לא אתקים ליה זרעא לרב הונא.
רבי אליעזר בן יעקב אומר: מנין שלא תצא אשה בכלי זין למלחמה? תלמוד לומר:  "לא יהיה כלי גבר על אשה". "ולא ילבש גבר שמלת אשה", שלא יתקן איש בתקוני אשה. אמרו ליה רבנן לרבי שמעון בר אבא: חזינא ליה לרבי יוחנן דלית ליה. אמר להון: מחמת זקנה נשרו. ההוא דאיתחיב נגידא קמיה דרב אמי, איגלאי בית השחי, חזייה דלא מגלח, אמר ליה רב אמי: שבקוה, דין, מן חבריא הוא.