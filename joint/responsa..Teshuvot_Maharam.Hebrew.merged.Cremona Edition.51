<b>ואשר </b>שאלת על הלחי שהוא מרוחק למעלה מן הקורה יותר מטפח האמר רב חסדא צורת הפתח שעשה מן הצד לא עשה ולא כלום ושכתב' שיש מתירין כיון שהקור' מונחת מצד אחד על לחי אחד אעפ"י שמצד אחרת היא לצד כשר. לא חילק ידענא ולא בילק ידענא אלא צריך מזה ומזה שהלחיים יהיו תחת הקורה דצורת הפתח היא במקום הפתח ופיתחא כהאי לא עבדי אינשי שמצד אחד יהיה מונח עליונו של פתח על המשקוף ומצד אחר מצדו אלא פתחי שימאי הם אלו שוממין ומנוולין ומקולקלין ועוד התניא צורת הפתח שאמרו קנה מכאן וקנה מכאן וקנה על גביהן משמע אתרוייהו דהא לא קאמר וקנה על גבי אחד מהן ועל השאלה ידעתי שכך נוהגין בווירצבורק על פי ספר אב"י העז"רי אבל בכל מקומות שעברתי אין נוהגין כן ואין לי ירושלמי לעיין בו וגם אין לי ספר אבי העז"רי: 