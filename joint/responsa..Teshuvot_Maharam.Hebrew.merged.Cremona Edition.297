<b>ומה </b>שכתבת אדוני אם ימצא אחד מהן שקרן וכפרן בטענה אחת מאילו הטענות. אם בזה יש להחזיקו כפרן בכל הטענות שלא להאמינו עוד בשבועה לכל אילו הטענות אלא שכנגדו ישבע ויטול. נראה דלא הוחזק כפרן לשאר הטענות. דגדולה מזו אמרינן בפ"ק דבבא מציע' דף ח מנה לי בידך והלא אומר אין לך בידי כלום והעדים מעידים שיש בידו חמשים זוז. נותן לו החמשים וישבע על השאר. אלמא אפי' בתביעה אחת שהוחזק כפרן למקצתה למילי דאשתכח אשתכח. למאי דלא אשתכח לא אשתכח. ומהימינן ליה בשבועה. וזימנין דאפי' לאותו ממון לא הוחזק כפרן. כדאמרינן בפ"ק דבבא מציעא דף יז חייב אתה לתן לו ואמר פרעתי והעדים מעידים אותו שלא פרע ואי הדר ואמר פרעתי אחר שאמרו העדים שלא פרע נאמן בשבועה ולא הוחזק כפרן לאותו ממון דאשתמוטי קא מישתמיט וכו': 