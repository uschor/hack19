<b>סימן ריד </b>שלמא יסגא לחדא אהוביי נאמנים ק"ק רגנשבור"ק הלא המה הר"ר בנימין והח"ר אברלן והח"ר משה שאולמן והר' מאיר הלוי יצ"ו. אשר דרשתוני על עסק חד גברא דאשכחתון יתיה נשבע לשקר על הודאתו והוצרך לתת קנס לעירונים ולדוכוס ולשופטים עבור זה ומצד קהלכם נתפשרתם עמו כאשר ראיתי בכתב אשכנז שנתקיים ביניכס ששלחתם לידי העתקה ממנו. ועתה נסתפקתם אם יש לכם רשות להושיבו עם טובי הקהל כאשר הם יושבים לתקן צרכי רבים ובמגדר מילתא ולפקח על עסקי רבים יחידים אחרי אשר ידעתם אותו בבירור שנשבע לשקר ולא קבל תשובה וכפרת פני שמים על ככה ואם תמניעו אותו מלישב בקהל כדמבואר אם תעשו בזה נגד קיום הכתב שבלשון אשכנז שנעשה ביניהם אם לאו ע"כ תורף שאילתכם. אינני כדי?/א?י ששלחתם אלי אמנם כך דעתי נוטה שאין אתם רשאין להושיבו בקהל כדמבואר אא"כ יעשה כבר תשובה ע"פ אחד מרבותינו בעלי הוראות דכיון דברי לכון שנשבע לשקר בשביל חימוד ממון גרע מגנב וגזלן דתרתי עבדי ותלמוד ערוך פ' שבועת העדות מניין לדיין שיודע בחבירו שהוא גנב או גזלן שלא יצטרף עמו ת"ל מדבר שקר תרחק וטובי הקהל כשיושבין לפקח על עסקי רבים ויחידים במקום ב"ד קיימי כדמוכח בהדיא במרדכי פ"ק דב"ב דמדמי להו לגזירותיהם להא דכל אשר לא יבא לעצת הזקנים והשרים ולהא דבי נשיאה גזור תעניתא וכיון דהכי הוא אפילו אי הוי מפורש בהדיא בכתב קיום שביניכם שמחלתם לו לגמרי על כל דבר פשע ההודאה לשמים ולבריות חלקכם יהא לכם להתיר חלק מזבח מי יתיר מקרא מלא הוא אם יחטא איש לאחיו ופללו אלהים אם לה' י"ז יחטא מי יתפלל לו ואמרו רז"ל שבעבירות שבין אדם לחבירו אם יביא כל אילי נביות אין מוחלין לו עד שיפייס את חבירו כל שכן איפכא דחלילה שלא יהא כח הקדש ככח הדיוט ק"ו בן בנו של ק"ו דעדיף טפי ואע"פ שנתקיים הכתב בחרם ובשבועה ביניכם הרי הוכחנו דאזהרה מן התורה היא שלא להושיבו בקהל ואין החרמות והשבועות חלין אלא על דבר הרשות כל שכן שאין קנין סודר נתפס עליו. ואף כי דקדקתי בלשון הכתב וכל הלשון משמע שנתפשרתם ונשלמתם ונמחל לגמרי מה שיש בין כתה לחבירתה ר"ל כל דבר הנוגע בעצמיכם שהרי בתחילת ההסכמה כתוב בלשון אשכנז וז"ל או"נ ו"ר ריכ"ט זיי"ן גנצליכ"ן מי"ט אנדר"ן ובסוף כתב ג"כ ממש ניכ"ן מעלד"ן או"נ הב"ן זמל"ן או"נ וואל"ן גיג"ן אייננד"ר. כל אלו הלשונות אינם תופסים אלא מה שנוגע ביניכם אבל מה שנוגע לשמים אין הלשון תופס. וזכר לדבר הא דתנן בהכותב נדר ושבועה אין לי עלייך ועל יורשייך ולא על הבאים מכחך הוא אין יכול להשביעה אבל יורשים משביעין אותה אלמא אפי' התם דיורשין מכחו קאתו אפ"ה מפלגינן דבריו ואמר דלשונו אין תופס רק לפוטרה ממנו וכל שכן וק"ו בנו של קל וחומר לגבוה אע"ג דפסקינן התם כאבא שאול בן אימא מרים דבין נקי נדר בין בלי נדר מדינא אין יורשים משביעין אותה אפשר התם הטעם משום דיורשין מכחו קאתו כדפירשתי ואף כי אשירי כתב התם לדעת רב אלפס דבנדר ושבועה אין לי עליך מודה אבא שאול כסתם מתני' ולא קאמר אלא בלא נדר ונקי נדר ונ"ד כאין לי עליך דמיא כדפירשתי הואיל ונכתב גיג"ן איינדי"ר. כתבתי לכם בדרך תשובה על שאלתכם לא בפס"ד ביען כי לא שמעתי דברי שכנגדיכם. נאם הקטן והצעיר שבישראל: ?סימן?
