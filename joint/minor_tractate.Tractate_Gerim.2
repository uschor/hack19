 גר נימול לעולם לח׳ הא כיצד עד שלא טבלה אמו נולד בן נימול בן יומו משטבלה אמו נולד נמול לח׳:
 גר שנתגייר מהול או ספק שנולד מהול צריך להטיף ממנו דם ברית כדברי ב"ש ובה"א א"צ:
 א"ר מתיא בן חרש משום ר"ש לא נחלקו ב"ש וב"ה על גר שנתגייר מהול ועל תינוק שנולד מהול על מה נחלקו על תינוק שנולד מהול ביום השבת שבש"א דוחין עליו את השבת להטיף ממנו דם ברית ובה"א א"צ:
 עבד שטבל לפני רבו הרי הוא בן חורין מעשה בברוריא המלכה שטבלו מקצת עבדיה לפניה ומקצת עבדיה לאחריה. ובא מעשה לפני חכמים ואמרו אלו שטבלו לפניה בני חורין ולאחריה משועבדין:
 כשם שישראל נכנסין לברית בג׳ מצות כך גרים נכנסין למילה ולטבילה ולקרבן ב׳ מעכבין וא׳ אינו מעכב רא"א גר שנתגייר צריך שיפריש רביעית לקנו רש"א א"צ:
 נפרעין מן הגרים כדברי ר׳ יוסי ר׳ יהודה אומר אין נפרעין ממנו אלא הרי הוא כבן יומו:
 א"ר חנינא בר גמליאל מפני מה גרים מעונין מפני שהם מחשיבין קודם לשנה וקודם לשתים שאגבה את חובי ואעשה את צרכי אלו ממון הן כדבריך אלא שהם קוברים בנים ובני בנים וחלאים רעים ויסורין באין עליהם מפני מה מעונים מפני ז׳ מצות שנצטוו עליהם בני נח: