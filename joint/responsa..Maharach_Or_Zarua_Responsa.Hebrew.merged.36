<b>הביאו </b>אתרוגים בסל אחד ד' שותפין לאחד היו כ' ולאחד ח' ולאחד ג' ולאחד ב', וסימנו בקשרים של כל אחד ובא האנס והוריק כולם מן הסל והתיר הקשרים ולקח עשרה מהם והשאר החזיר להם ועתה אבדו הסימנים ואין ידוע שלמי נלקחו, ושמא היה שייך לומר כל דפריש מרובא פריש וכשלקח הגוי לקח מן הרוב דהיינו משל אותו שהיו כ' שלו כההיא דתערובות ונכבשינהו דניידי ונימא דכל דפריש מרובא פריש ואע"ג דקיימא לן כשמואל דאין הולכין בממון אחר הרוב היכא שאין אחד מהם מוחזק אפילו שמואל מודה דהולכין אחר הרוב כך פירשו התוס' פ"ק דיבמות בשמעתתא דתני רב ביבי בר אביי וכאן אפילו אחד מהם תפסה אין זה כלום דתפיסה ספק אחר שנולד הספק וגם לא טעין ברי לא מהני כמו תקפו כהן כ"ש תפיסת שלוחו אפילו שווייה שליח דלא מהני דהוי תופס לב"ח דלא קנה אפילו שוויה שליח כדפי' בתוס' פ' הכותב. ושלום חיים אליעזר בן רבינו יצחק נב"ה. 