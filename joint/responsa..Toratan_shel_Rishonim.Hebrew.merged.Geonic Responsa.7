תשובות פי לו אזם אלנדרים ואלשבועות ופיפיה הפרות נדרים והתר נדרים ולאוזים של חרם.<br>ז. רב שר שלום כל ציבורא דמקבלין עליהון מלתא למעבד וגזרין גזירתא בספר תורה בשמתא ובחרמה דלא למעבד ונהגו בה איסורא ובתר הכי מיתחרטין וקא חזן דלא יכלין ציבורא למיקם בה הכין חזינא דודאי יכלין לבטוליה ובטלה מכמה טעמי חדא דאמרי פותחין בחרטה ועוד דלא מתבעי לכון למגזר גזירה על ציבורא מאי דלא יכלין למיקם בה דקא אמרי אין גוזרין גזירה על הצבור אלא אם רוב הציבור יכולין לעמוד בה הילכך מן הלין טעמי יכלין ציבורא לבטולה להאי גזירתא דגזרו עליהו ולית עליהו עונש בגוה.