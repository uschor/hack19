ואלה שמות בני ישראל . זש"ה כשמך אלהים כן תהלתך על קצוי ארץ וגו' . מלך בשר ודם נכנס למדינה והן מקלסין אותו שהוא גבור, ואינו אלא חלש, מקלסין אותו שהוא רחמן, ואינו אלא אכזרי, מקלסין אותו שהוא נאה, ואינו אלא כעור, מקלסין הרבה דברים כן, אבל הקב"ה אינו כן, אלא כל מי שהוא מקלסו הוא יותר מקילוסו, כיצד מקלסין אותו שהוא גבור והוא גבור  האל הגדול הגבור והנורא , מקלסין אותו שהוא נאה והוא נאה, שנאמר דודי צח ואדום , מקלסין אותו שהוא רחום והוא רחום, שנאמר כי אל רחום ה' אלהיך וגו' , הוי כשמך אלהים כן תהלתך על קצוי ארץ, אמר ר' יהודה הלוי בר' שלום ראה מה כתיב נורא תהלות עושה פלא , הונא הכהן בר אבין אמר מהו נורא תהלות, נורא אלהים על כל תהלותיך, הוי נורא תהלות, אמר ר' סימון ראה מה אמר דוד לך ה' הגדולה והגבורה וגו' , שמך מתנשא לכל לראש הגדולה שנקלסך.  
אמר ר' אבין הלוי ראה היאך אנשי כנסת הגדלה מקלסין להקב"ה, , כל מה שנקלסך שמך מרומם על כל ברכה ותהלה, הוי כשמך אלהים.  
אמר ר' יוסי בר' חנינא יש בני אדם , ששמותיהם כעורים ומעשיהם נאין, יש ששמותן נאים ומעשיהן נאים, יש ששמותן כעורין ומעשיהן כעורין. יש ששמותן נאים ומעשיהן נאים, יש ששמותן כעורין ומעשיהן כעורין. יש ששמותן נאין ומעשיהן כעורין, זה אבשלום, שנאמר ויבא אבשלום אל פילגשי אביו , שמותן כעורין ומעשיהם נאין. אלו עולי גולה שנא' בני   בני סיסרא בני   , שמותן כעורין ומעשיהן כעורין, אלו המרגלים, מה כתיב, למטה אשר סתור בן מיכאל , שמותן נאין ומעשיהם נאים, אלו השבטים, שנאמר ואלה שמות בני ישראל וגו' ראובן שמעון לוי ויהודה. 