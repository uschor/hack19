<b>כתב </b>בספר המצות שכתב ר"י בתשובה אחת שהוא ור"ת לא היו מברכין על הגפן בליל פסח עד אחר כוס רביעי ולאחר טיבול ראשון אינו מברך בורא נפשות, וגם כתב אע"פ שהגדה נחשב היסח הדעת לענין נטילה לחזור ולברך על המאכל לא יחשב היסח הדעת כמו שאומר במס' יומא דבר עם פלוני והפליג נוטל שתי ידיו ואינו חייב לחזור ולברך ברכת המוציא עכ"ל. ואני ראיתי את מורי רבינו מאיר זצוק"ל שברך אחר טיבול ראשון בורא נפשות ואחר כוס ראשון ברכה אחת מעין שלש וכן אחר כוס של ברכת המזון וכן כתב רבינו שמשון בתוס' ערבי פסחים. ואני סבור שאפילו לפי דברי ס' המצות שלא תחשב הגדה היסח הדעת יש לברך אחר טיבול ראשון בורא נפשות כי שמא ישהה בהגדה עד שיתעכל היין בטיבול ראשון במיעיו נמצא שלא ברך אחריו וכן אחר הכוסות יברך מהאי טעמא וכן אמרו התוס' סברא זו פרק ערבי פסחים צריך לסיים. 