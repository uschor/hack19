לדוד משכיל אשרי נשוי פשע. זה שאמר הכתוב  ארח חיים למעלה למשכיל. מי שהוא מסתכל למעלה מה כתיב עליו אורח חיים למעלה למשכיל. בניו של קרח שנסתכלו למעלה נמלטו. וכן הוא אומר  הביטו אליו ונהרו. ואביהם שלא נסתכל למעלה ירד למטה. שנאמר  וירדו הם וכל אשר להם. וכן בדוד שנסתכל למעלה נמלט. שנאמר לדוד משכיל. וכן אתה מוצא בנבוכדנצר שנאמר  עיני לשמיא נטלית. מה אם הרשעים שהן חייבים להקב"ה כשמסתכלין למעלה הקב"ה מוחל להם. לישראל שהם בני אברהם יצחק ויעקב אם מסתכלין על אחת כמה וכמה. אמר דוד אני מסתכל למעלה. שנאמר לדוד משכיל. ומי שהוא מסתכל הוא כסוי חטאה. וכן הוא אומר  ויהי דוד בכל דרכיו משכיל. ואומר  וירא שאול כי הוא משכיל מאד. ומפני שהיה משכיל היה כסוי חטאה. שהיה פורש ממעשיו והודה לפני הקב"ה. וכן הוא אומר חטאתי אודיעך ועוני לא כסיתי:
 אשרי אדם לא יחשוב ה' לו עון. אמר רבי יוסי בר' יהודה שאם עשה תשובה שלימה שלבו עקור עליו הקדוש ברוך הוא מרחמו ומוחל לו. רבי אליעזר בן יעקב אומר עונות שהתודה עליהם שנה זו אסור להתודות עליהם שנה אחרת. ועליו הכתוב אומר  ככלב שב על קיאו. ורבנן אמרי עבירות שהתודה עליהם שנה זו צריך להתודות עליהם שנה אחרת. לקיים מה שנאמר  וחטאתי נגדי תמיד. ומאי עביד רבי אליעזר בן יעקב להאי דרבנן. אמר לך שיהיו כנגד לבו ודעתו אבל אינו מזכירן בפיו. אמר רבי פינחס בשם ר' אבא בר פפא על ידי שאין לך מן החדש את מבזה על דבור קונך. תאלמנה שפתי שקר. אתה מתגאה על שאין לך עונות של שנה זו. א"ר הונא בר אבהו בשבילך כתבתי על עצמי כביכול שאני שכחן. שנאמר  מי אל כמוך נושא עון ועובר על פשע. דאנשי חובין. וכן הוא אומר  גם אלה תשכחנה. לכך אמר דוד אשרי נשוי פשע. ואין ברוחו רמיה. שלא עשה תפלתו של רמיות. הבוטח בה' חסד יסובבנו: שמחו בה' וגילו צדיקים. ר' יודן בשם ר' ברכיה אמר שלא יהו הצדיקים אומרים יצאנו מכלל ישרים. אף לצדיקים נותן רננה שנאמר  רננו צדיקים בה'. א"ר יהודה בר' סימון אמר הקב"ה רמ"ח אברים יש בך ורמ"ח מצוות עשה יש בתורה. אם קיימת רמ"ח שבתורה אני מקיים רמ"ח איברים שבגופך שנאמר  שומר כל עצמותיו. אמר ר' אליעזר בן יעקב בשם ר' פנחס בן יאיר אמר הקב"ה  אני עשיתי ואני אשא אני אסבול ואמלט. אני עשיתי יצר הרע ואני אשא. הוי אני עשיתי ואני אשא: