<b>דין אפיית מצה. </b><b> פסח</b> שחל להיות בשבת. אסור לאפות מצה מערב שבת. הראשונים אומרים משום הידור מצוה. אבל מצינו בו איסור מדאורייתא דהא הוקשו מצות לפסח. בשלהי פ' בתרא. צלי אש ומצות. מה עשיית הפסח אינו אלא משבע שעות ומחצה ואילך. אף עשיית המצה ואכילת המצה נמי הוקשה לאכילת פסח. כדרבא. דאמר רבא אכל מצה בזמן הזה אחר חצות לר' אליעזר בן עזריה לא יצא ידי חובתו. ואסור לאכול מצה מבעוד יום. קודם שיקדש ויאמר הגדה והלל. שנ' שמות י״ב:י״ח בערב תאכלו מצות. שיהא חביב עליו: