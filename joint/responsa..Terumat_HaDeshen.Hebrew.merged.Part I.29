<b>שאלה כט </b>לטווירג"א שעושין מגודגניות שקורין ווייכשיל"ן שמבשלין אותן עד שהן נימוחין לגמרי ומערבין בהן תבלין ודבש יש לברך עליהן שהכל נהיה בדברו או בפה"ע: 
<b>תשובה </b>יראה לפום המשמעות דצריך לברך עליו בפה"ע כמו הומלתא דאתיא מבי הנדוואי דמברך עליו בפה"ע כדאיתא בגמ' ופרש"י לטוירג"א וכן בברכות מהר"ם כתב בשמים שקורין גימא"ן וויר"ץ נראה לברך בפה"א כמו הומלתא ע"כ. הא קמן דאע"ג דהפרי נשחק ונימוח דק דק אכתי במלתא קאי. אמנם כי דייקינן בפירוש רש"י בההיא דטרימא מאי מברכינן עליו ופירש רש"י שם כ"ד הכתוש מעט ואינו מרוסק היינו טרימא ופשיט התם מהא דתמרים של תרומה מותר לעשותן טרימא אלמא בכה"ג במילתייהו קיימי התמרים ומברכינן עליו בפה"ע וכן דקדק באשירי קטן בההיא דטרימא דכתב וז"ל תמרים ועבדינהו טרימא פי' מרוסקין מעט מברכינן עליהן בפה"ע. משמע דאי הוה מרוסקין הרבה מברכינן עליהן שנ"ב משום דלאו במילתייהו קיימי וא"כ כ"ש לטווירג"א של וויכשלי"ן שהן נימוקין לגמרי וגם מעורבים בשמים ודבש דנפקי ממילתייהו. וההיא דהומלתא פרש"י פ"ב דיומא המפטמים בשמים כתושים בדבש וא"כ היינו ההיא דבשמים שחוקים דכתב מהר"ם וי"ל דהטעם משום דאורחייהו בהכי לכתוש ולשחוק כל הבשמים מש"ה חשיבין קיימי במילתייהו משא"כ בדבר אחר שאין דרכו להיות תדיר מעוך ומרוסק ואע"פ שאין אלו החילוקים ברורים לי מ"מ לא יעשו אלא ספק בדבר ופסקו רבוותא דכל היכא דאיכא ספיקא בברכה ראשונה מברך שהנ"ב שעל הכל שאמר שהכל נהיה בדברו יצא: 
