<b>ואשר </b>שאלת אי שייך אסמכת' על המערב לחבירו ואומר אם אני חוזר בי וכו' אם הערב משתבד תדע אדוני דפטור הערב מההיא דהזהב דף מח הנותן ערבון לחבירו וא"ל אם אני חוזר בך וכו' ופליגי בה רבי יהודה ור' יוסי וכן הלוהו על שדהו וא"ל אם אין אני נותן לך עד ג' שנים הרי הוא שלך וקרי ליה אסמכתא בפרק איזהו נשך בבא מציעא דף סו גבי מהאי חמרא קרי ליה אסמכתא וכן מי שהשליש שטרו כמו שכתבתי פ"ד דנדרים דף כו ההאו גברא דאתפיס זכוותא הוה אסמכת' אי הוה אמר אי לא אתינא בגו שלשים תנו לו זכיותיי אלא משום דאמר בהאי לישנא ליבטלו זכוותיה. משמע דלא חש עליהם מדהפקידן ולשון ליבטלי הוי הפקר וכהנה רבות ואין לי להאריך. וכ"ש דערב לא משתעבד מק"ו המשחק עצמו פטור כ"ש הערב ודקשיא למר בר"פ מרובה בבא קמא דף סג אתה אומר לשבועה או אינו אלא לדין ופר"שי לדין דמיד שכפר לו יתחייב כפל ודקשי' לך א"כ לא ניכתוב בגנב ותיתי בק"ו בטוען טענת גנב ומה טוען טענת גנב דבהיתיר' אתא לידיה חייב כפל גנב עצמו לא כ"ש ותירצת גזלן יוכיח. דע לך שהר' יעקב מרישבורק הקשה לי בשכבר זאת הקשיא ותירץ כך דבאיסור' אתא לידיה ואפילו הכי פטור מכפל והקשיתי לו מה לגזלן שהשוה כבוד עבד לכבוד קונו וע"כ פירכא טובא היא דאי לא תימ' הכי גזלן גופיה ליתי' בק"ו מטוען טענת גנב אלא משום דאיכא למיפרך כדפרכי' אבל מלקמן בלאו הכי אינו ק"ו כי בעי למימ' גנב עצמו בשבועה ומשני לא ליכתוב רחמנא בגנב ותיתו בק"ו מטוען טענת גנב לא ק"ל לימא גזלן יוכיח דאיכא למפרך מה לגזלן שאינו משלם כפל אפי' בשבועה. ופירכ' כזו יש בפ' כל הבשר חולין דף קו גבי חורש בשור וחמור יוכיח ומיהו לעולם נ"ל אני דגזלן לא מצי למימר דיתחיי' כפל מק"ו משום פירכא דפרישית. אבל מה שתירצת אההיא דלקמן דליכא למימר גזלן יוכיח משום דלא שייך ביה שבועה לא נהירא דאמאי לא שייכא ביה שבועה אם אמר לו מנה גזלת לי והלה אומר לא גזלתי אלא חצי מנה. ולי נראה לתרץ הקשיא או אינו לדין פי' כשנקרב לפני האלקים דהיינו שלשה מומחין. והאי דכתב גנב לאשמועינן אפילו כפר בשני עדים בעלמא בלא ב"ד חייב אבל לקמן כי פריך אימא גנב עצמו בשבועה מכח היקיש פריך דהוקשו למ"ד חד בגנב וחד בטוען טענת גנב. ולהכי פריך דהוה לי להשוותם לגמרי ולהכי קאמר להשוות לגמרי אינו יכול. דא"כ לא ליכתוב גנב ותיתי בק"ו מטוען טענת גנב ואם תאמר ולישני דגנב לעולם מהיקישא ואיצטריך למיכת' גנב לאשמועינן דחייב כפל בשבועה בלא ב"ד כגון קפץ ונשבעבפני שנים. וי"ל דהא ליתא דהיכי ליחייב משבועה זו מהקישא כיון דבטוען טענת גנב לא הוה מיחייב כפל חוץ לב"ד כדאיתא בהגוזל קמא דף קח עוד יש לי לתרץ אך אין לי עוד קלף ואת' שלו' ותורתך וכל כנוותך כנפש שוחר טובך מאיר בר ברוך: 