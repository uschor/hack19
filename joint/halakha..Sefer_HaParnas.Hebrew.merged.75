<b>סכין </b>שחתך בו בשר ורוצה לחתוך בו גבינה צוננת או איפכא צריך הסכין נעיצה עשר פעמים בקרקע ואם יש גומות בסכין צריך לשפשף הסכין היטב במקום הגומות באבן רך או בפיחם ולנעוץ בקרקע וכן אם חפץ לחתוך בסכין רק פירות כן יעשה ולחתוך רותח בסכין של גוי צריך ליבון ורבינו משה ורבינו יצחק ב"ר אברהם פסקו בסכין של גוי די אם השחיזה ברחיים יפה להסיר השחרות שבה שיהי' כעין חדשה ואח"כ יגעילנו ולהוציא הברזל מן הקתא קורם הגעלה: 
