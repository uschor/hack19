מכות פרק ב - משנה. הזורק אבן לרשות הרבים והרג, הרי זה גולה. [רבי אלעזר בן יעקב אומר: אם מכשיצאתה האבן מידו הוציא הלה את ראשו וקבלה, הרי זה פטור]. זרק את האבן לחצרו והרג, אם יש רשות לנזק לכנס לשם, גולה. ואם לאו אינו גולה, שנאמר:  "ואשר יבא את רעהו ביער".  מה יער, רשות לנזק ולמזיק להכנס לשם, אף כל רשות לנזק ולמזיק להכנס לשם, יצא חצר בעל הבית שאין רשות לנזק  להכנס לשם. אבא שאול אומר: מה חטיבת עצים רשות, אף כל רשות, יצא האב המכה את בנו, והרב הרודה את תלמידו, ושליח בית־דין. גמרא. אמר לו ההוא מרבנן לרבא: ממאי דמחטיבת עצים דרשות? דלמא מחטיבת עצים דסכה, ומחטיבת עצים דמערכה, ואפלו הכי אמר רחמנא ליגלי? אמר ליה: כיון דאם מצא חטוב  לאו מצוה, השתא נמי לאו מצוה. איתיביה רבינא לרבא: יצא האב המכה את בנו והרב הרודה את תלמידו ושליח בית־דין,  לימא: כיון דאלו גמיר, לאו מצוה, השתא נמי לאו מצוה! התם, אף על גב דגמיר, מצוה, דכתיב:  "יסר בנך ויניחך, ויתן מעדנים לנפשך".
ד "ועתה השב אשת האיש, כי נביא הוא", אשת נביא הוא דתיהדר וכו' 
ה תנו רבנן: שלש ערים הבדיל משה בעבר הירדן, וכנגדן הבדיל יהושע בארץ כנען, ומכונות  [היו] כמין שתי שורות שבכרם.  'חברון' ביהודה, כנגד  'בצר' במדבר.  'שכם' בהר אפרים, כנגד  'רמות' בגלעד. 'קדש' בהר נפתלי, כנגד 'גולן' בבשן.  "ושלשת" שיהו משלשות, שיהא מדרום לחברון כמחברון לשכם, ומחברון לשכם כמשכם לקדש, ומשכם לקדש כמקדש לצפון. בעבר הירדן תלת, בארץ ישראל תלת? אמר אביי: בגלעד שכיחי רוצחים, דכתיב:  "גלעד קרית פעלי און עקבה מדם". אמר רבי אלעזר: שהיו עוקבים להרג נפשות. מאי שנא מהאי גיסא [ומהאי גיסא] דמרחקי, ומאי שנא מציעאי דמקרבי? אמר אביי: בשכם נמי שכיחי רוצחים, שנאמר:  "וכחכי איש גדודים חבר כהנים דרך ירצחו שכמה" [וגו]. מאי חבר כהנים? אמר רבי אלעזר: שהיו מתחברים להרג נפשות, ככהנים הללו שמתחברים לחלק תרומה בבית הגרנות. ותו ליכא? והאיכא:  "ועליהם תתנו ארבעים ושתים עיר". אמר אביי: הללו קולטות בין לדעת בין שלא לדעת. הללו אין קולטות אלא לדעת. ו'חברון', עיר מקלט הואי? והכתיב:  "ויתנו לכלב את חברון כאשר דבר משה". אמר אביי: פרודהא, דכתיב:  "ואת שדה העיר ואת חצריה נתנו לכלב בן יפנה".
ערים הללו, אין עושין אותן, לא טירים קטנים, ולא כרכים גדולים, אלא עירות בינוניות. ואין מושיבין אותן אלא במקום מים, אם אין שם מים, מביאין  [להם] מים, ואין מושיבין אותן אלא במקום שוקים, ואין מושיבין אותן אלא במקום אוכלוסין, נתמעטו אוכלוסיהן מוסיפין עליהן. נתמעטו דיוריהן מביאין להם כהנים לויים וישראליים, ואין מוכרין בהם לא כלי זין ולא כלי מצודה, דברי רבי נחמיה וחכמים מתירין. ושוין, שאין פורסין בתוכן מצודות ואין מפשילין בתוכן חבלים, כדי שלא תהא רגל גואל הדם מצויה שם. אמר רבי יצחק: מאי קרא?  "ונס אל אחת מן הערים האל וחי". עביד ליה מידי דתהוי ליה חיותא.
ו תנא: תלמיד שגלה מגלין רבו עמו, דכתיב:  "ונס אל אחת מן הערים האל וחי", עביד ליה מידי דתהוי ליה חיותא. אמר רבי זירא: מכאן שלא ישנה אדם לתלמיד שאינו הגון. אמר רבי יוחנן: הרב שגלה מגלין ישיבתו עמו, איני? והאמר רבי יוחנן: מנין לדברי תורה שהן קולטין, דכתיב:  "את בצר במדבר", וכתיב בתריה  "וזאת התורה"? לא קשיא, הא בעידנא דעסיק בה, הא בעידנא דלא עסיק בה. אי בעית אימא: מאי 'קולטין'? ממלאך המות. כי הא דרב חסדא הוה יתיב וגרס בבי רב, לא מצי שליחא דמלאכא דמותא למיקרב  [לגביה],  דלא [הוה] פסיק פומיה מגירסא. סליק ויתיב אארזא דבי רב, ופקע ארזא, אישתיק ויכיל ליה.
ז אמר רבי תנחום בר חנילאי: מפני מה זכה ראובן להמנות בהצלה תחלה? מפני שהוא פתח בהצלה תחלה, שנאמר:  "וישמע ראובן ויצלהו מידם". דרש רבי שמלאי, מאי דכתיב:  "אז יבדיל משה שלש ערים בעבר הירדן מזרחה שמש". אמר לו הקדוש ברוך הוא למשה: הזרח השמש לרוצחים. איכא דאמרי: אמר [ליה] הקדוש ברוך הוא: הזרחת שמש לרוצחים? דרש רבי סימאי: מאי דכתיב:  "אהב כסף לא ישבע כסף, ומי אהב בהמון  [לא] תבואה". "אהב כסף לא ישבע כסף", זה משה רבנו, שהיה יודע ששלש ערים שבעבר הירדן אינן קולטות עד שנבחרו שלש שבארץ כנען. אמר: מצוה הבאה לידי אקימנה. "ומי אהב בהמון לו תבואה", למי נאה ללמד בהמון? למי שכל תבואה שלו, והינו דאמר רבי אלעזר: מאי דכתיב:  "מי ימלל גבורות ה', ישמיע כל תהלתו", למי נאה למלל גבורות ה'? למי שיכול להשמיע כל תהלתו. ורבנן, ואי תימא רבה בר מרי אמרי: "מי אהב בהמון לו תבואה", כל האוהב ללמד בהמון לו תבואה. יהבו ביה רבנן עיניהו  [ברבא בריה דרבה]. רב אשי אמר: כל האוהב ללמד בהמון לו תבואה, והינו דאמר רבי יוסי בר חנינא: מאי דכתיב:  "חרב אל הבדים ונאלו", חרב על [צוארי] שונאי תלמידי חכמים, שיושבים בד בבד ועוסקין בתורה. ולא עוד אלא שמטפשין. כתיב הכא: "ונאלו", וכתיב התם:  "אשר נואלנו". [ולא עוד אלא שחוטאין, שנאמר]: "ואשר חטאנו". ואי בעית אימא מהכא:  "נואלו שרי צען". רבינא אמר: כל האוהב ללמד בהמון לו תבואה, והינו דאמר רבי: הרבה תורה למדתי מרבותי, ויותר מחברי, ומתלמידי, יותר מכלם.
ח אמר רבי יהושע בן לוי: מאי דכתיב:  "עמדות היו רגלינו בשעריך ירושלים", מי גרם לרגלינו שהיו עומדין במלחמה? שערי ירושלים, שהיו עוסקין בתורה. ואמר רבי יהושע [בן לוי]: מאי דכתיב:  "שיר המעלות לדוד, שמחתי באמרים לי בית ה' נלך". אמר דוד לפני הקדוש ברוך הוא: רבונו של עולם, שמעתי בני אדם שאומרים: מתי ימות זקן זה, ויבוא שלמה בנו, ויבנה בית הבחירה, ונעלה לרגל, ושמחתי. אמר ליה הקדוש ברוך הוא:  "כי טוב יום בחצריך מאלף", טוב לי יום אחד שאתה עוסק בתורה [לפני], מאלף עולות שעתיד שלמה בנך להקריב לפני על גבי המזבח.
ט משנה. ומכונים להם דרכים מזו לזו, שנאמר:  "תכין לך הדרך". ומוסרים לו שני תלמידי חכמים, שמא יהרגנו בדרך, וידברו אליו. רבי מאיר אומר:  הוא מדבר על ידי עצמו, שנאמר:  "וזה דבר הרצח". לפיכך אמותיהן של כהנים  מספקות להם  [מחיה וכסות], כדי שלא יתפללו על בניהן שימותו.*) גמרא. תניא, רבי אליעזר בן יעקב אומר: "מקלט" [היה] כתוב על פרשת דרכים, כדי שיכיר הרוצח, ויפנה לשם. אמר רבי  [כהנא]: מאי קרא? "תכין לך הדרך", עשה לך הכנה בדרך. רבי חמא בר חנינא פתח לה פתחא להאי פרשתא מהכא:  "טוב וישר ה', על כן יורה חטאים בדרך". אם לחטאים מורה, קל־וחמר לצדיקים. רבי שמעון בן לקיש פתח לה פתחא להאי פרשתא מהכא:  "ואשר לא צדה, והאלהים אנה לידו" וגו'.  "כאשר יאמר משל הקדמני, מרשעים יצא רשע". במה הכתוב מדבר? בשני בני אדם שהרגו את הנפש, אחד הרג בשוגג ואחד הרג במזיד. לזה אין עדים, ולזה אין עדים. הקדוש ברוך הוא מזמנן לפונדק אחד, זה שהרג במזיד יושב תחת הסלם, וזה שהרג בשוגג יורד בסלם ונופל עליו והורגו.  זה שהרג במזיד, נהרג, וזה שהרג בשוגג, גולה.
י [אמר רבה בר רב הונא, אמר רב הונא, ואמרי לה] אמר רב הונא, אמר רבי אלעזר: מן התורה ומן הנביאים ומן הכתובים, בדרך שאדם רוצה לילך [בה] מוליכין אותו. מן התורה, דכתיב:  "לא תלך עמהם", וכתיב:  "קום לך אתם". מן הנביאים, דכתיב:  "אני ה' אלהיך מלמדך להועיל, מדריכך בדרך תלך". מן הכתובים, דכתיב:  "אם ללצים הוא יליץ, ולענוים יתן חן". 
אמר רבי חמא בר חנינא: מפני מה נאמרה פרשת רוצחים בלשון עזה? דכתיב:  "וידבר ה' אל יהושע לאמר: דבר אל בני ישראל לאמר: תנו לכם את ערי המקלט אשר דברתי" וגו'. מפני שהן של תורה. למימרא, דכל 'דבור', לשון קשה? אין, דכתיב:  "דבר האיש אדני הארץ אתנו קשות", והתניא:  "נדברו", אין 'נדברו' אלא לשון נחת, וכן הוא אומר:  "ידבר עמים תחתינו', 'דבר' לחוד, 'ידבר' לחוד. 
יא פסקא. לפיכך אמותיהן של כהנים וכו'. טעמא דלא מצלו, הא מצלו מיתי? והכתיב:  "כצפור לנוד, כדרור לעוף, כן קללת חנם לא תבא"? אמר  ההוא סבא: מפרקיה דרבא שמיע לי,  שהיה להם לבקש רחמים על דורם ולא בקשו. ואיכא  [דמתני]: כדי שיתפללו על בניהם שלא ימותו. טעמא דמצלו, הא לא מצלו, מיתי? מאי הוה ליה למעבד? הכא אמרינן: "טוביה חטא וזיגוד מינגד"? התם אמרי: "שכם נסיב, מבגאי גזר"? אמר  ההוא סבא: מפרקיה  [דרבא] שמיע לי,  שהיה להם לבקש רחמים על דורם ולא בקשו. כי הא דההוא גברא דאכליה אריא ברחוק תלת  פרסי מיניה דרבי יהושע בן לוי ולא אשתעי אליהו בהדיה תלתא יומין.
יב אמר רב יהודה, אמר רב: קללת חכם, אפלו בחנם היא באה, מנא לן? מאחיתפל, [שבשעה] שכרה דוד שתין, קפא תהומא ובעי למשטפיה לעלמא. אמר דוד: מי איכא דידע אי שרי למיכתב שם ומשדי בתהומא, וניח. ליכא דאמר ליה ולא מידי. אמר: כל היודע לומר ואינו אומר, יחנק בגרונו! נשא אחיתפל קל־וחמר בעצמו, [אמר]: ומה לעשות שלום בין איש לאשתו, אמרה תורה: שמי הנכתב בקדשה, ימחה על המים.  על כל העולם כלו על אחת כמה וכמה. אמר ליה: שרי. כתב שם אחספא ושדא בתהומא,  [נחת] וקם בדוכתיה, ואפלו הכי כתיב:  "ואחיתפל ראה כי לא נעשתה עצתו [וגו'] ויחנק". אמר רבי אבהו: קללת חכם, אפלו על תנאי היא באה. מנא לן? מעלי, דקאמר ליה עלי לשמואל:  "כה יעשה לך אלהים, וכה יוסיף, אם תכחד ממני דבר".  [ואף על גב דכתיב]:  "ויגד לו [שמואל] את כל הדברים,  ולא כחד ממנו".  ואפלו הכי כתיב:  "ולא הלכו בניו בדרכו" וגו'.
יג אמר רב יהודה, אמר רב: נדוי  על תנאי, צריך הפרה, מנא לן? מיהודה, דכתיב:  "אם לא הביאתיו אליך והצגתיו לפניך, וחטאתי לך כל הימים". ואמר רבי שמואל בר נחמני, אמר יונתן מאי דכתיב:  "יחי ראובן ואל ימת, ויהי מתיו מספר, וזאת ליהודה ויאמר". כל אותם ארבעים שנה  [שהיו] ישראל במדבר וכו'.
יד אמר רב יהודה, אמר רב: שתי טעיות טעה יואב באותה שעה, שנאמר:  "וינס יואב אל אהל ה', ויחזק בקרנות המזבח". טעה שאין קולט אלא גגו והוא תפש בקרנותיו. טעה שאין קולט אלא מזבח בית עולמים והוא תפש במזבח של שילה. אמר אביי: בהא נמי [מיטעא טעה], טעה שאין קולט אלא כהן ועבודה בידו, והוא זר היה. 
משנה. כיוצא בו, רוצח שגלה [לעיר מקלטו], ורצו אנשי העיר לכבדו, יאמר להם: רוצח אני. אמרו לו: "אף על פי כן", יקבל מהם, שנאמר:  "וזה דבר הרצח".