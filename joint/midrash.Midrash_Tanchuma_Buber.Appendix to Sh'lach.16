 ואתן לך ארץ חמדה . ארץ שנתחמדו לה אבות העולם, אברהם, שנאמר ויסע אברם הלוך ונסוע הנגבה , וכן הוא אומר גר ותושב אנכי עמכם תנו לי אחוזת קבר עמכם , ויצחק,  , ויעקב כך הוא מצוה, בקברי אשר כריי לי בארץ וגו' , הוי ארץ חמדה נחלת צבי צבאות גוים, ארץ שהיא צביונים של אומות העולם. 
ד"א נחלת צבי, ארץ שמריצה פירותיה כצבי.  
ד"א נחלת צבי צבאות גוים, ארץ שצביונות אומות העולם בה.  
כתיב מלך יריחו אחד מלך העי אשר מצד בית אל אחד , ואין בין זו לזו ג' מילין, והוא אומר מלך יריחו מלך העי, אמר ר' פרנך אמר ר' יוחנן כל מלך שהיה בחוצה לארץ, ולא היה קונה לו עיר אחת בארץ ישראל, לא היה נקרא מלך, מה כתיב וארא בשלל אדרת שנער אחת טובה , מהו אדרת שנער   בבליקון, אלא שהיה מלך בבל, וחנוי בארץ ישראל, הוי נחלת צבי צבאות גוים, ואומר אבי תקראו לי , מה עסקו של אב, אוהב את הבן, מה עסקו של בן זקוק לתפנוקו של אביו, מאכילו ומשקהו, אף אתם הוי זקוקים לאביכם שבשמים.