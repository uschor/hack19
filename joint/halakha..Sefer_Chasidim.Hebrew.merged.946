טוב שיחזור ההלכה עם אותם הפחותים מכמותו כדי שלא ילכו בטלים משיחזור עם חביריו הדומים לו כמו שאמרו חכמים המלמד עם הארץ תורה מבטל גזירות ורבי פרידא שהיה אומר ארבע מאות פעמים ההלכה לתלמיד אחד כי זה דומה למת מצוה שאין לו עוסקים לחזור עמו אבל אם יש לו חבר אחד שיחזור עמו אינו זקוק לו ואם הוא עשיר אומר לו קנה לך חבר ואם אינו כחפצו יחזור עמו ואע"פ שמפסיד מעט מתורתו תורתו מתקיימת בידו: