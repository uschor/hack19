<b>כתוב </b>בתשובות אין אבל במנין עשרה ביום ראשון שעיקר אבילות אינו אלא יום ראשון דכתיב ואחריתה כיום מר אבל מיכן ואילך מונין אותו למנין עשרה להתפלל עמו וכן הורה ה"ר יקותיאל זצ"ל עכ"ל התשובות. ולי אני המחבר נראה בעיני שגם ביום ראשון מונין אותו למנין עשרה מההיא דפ"ק דכתובות דאיתמר א"ר יצחק א"ר יוחנן חתנים מן המנין ואין אבלים מן המנין מיתיבי חתנים ואבלים מן המנין כי תניא ההיא בברכת המזון ופי' רבי' שלמה להצטרף לזימון וכי קאמר ר"י בשורה ומדמצטרף לזימון ש"מ מצטרף נמי לתפלה דאבל חייב בכל מצות האמורות בתורה לבד מהלכות אבל השנויות בפ' אלו מגלחין ומאחר שחייב בהן ודאי מצטרף ומוציא אחרים. ותניא ומייתי לה בפ' מי שמתו ופ' אלו מגלחין מי שמתו מוטל לפניו אינו מברך ואינו מזמן וכו' עד ופטור מק"ש ומן דתפלה אבל נקבר מתו שכבר נתחייב בבהמ"ז ובתפלה ודאי מצטרף ומוציא הלכך אבל מצטרף למנין עשרה ביום ראשון כשמתפללים עמו ועוד כתוב בתשובות כשנכנסים להתפלל בבית אבל נוהגים לומר  כל או"א בינו לבין עצמו ולא ביחיד  והעומד להתפלל אינו מגביה קולו כשהוא מתפלל מיהו אנו בארץ כנען נוהגים לומר פסוקי דברכות כולם ביחד ועוד כתוב בתשובות שאם היה ר"ח אין קוראין את ההלל לפי שאין אומרים דבר של שמחה בבית האבל וכ"כ מורי רביני אב"י העזרי זצ"ל שאין קורין את ההלל בבית האבל: 