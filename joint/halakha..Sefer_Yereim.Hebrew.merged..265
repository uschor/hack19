<b>סימן רסה קסו </b> <br>מקרא בכורים. את ה' אלהיך תירא ותעבוד ולא תהיה כפוי <i data-commentator="Toafot Re'em" data-order="1"></i> טובה. צוה בהביאך את הבכורים לעזרה שיקרא עליהם וידוי לפני המקום ב"ה על כל הטובה אשר עשה עמו דכתיב בפ' והיה כי תבא וענית ואמרת לפני ה' אלהיך ארמי אובד אבי הבל כמו שאמור בענין. וכאשר יקרא <i data-commentator="Toafot Re'em" data-order="2"></i> בלשון הקודש כדתנן בסוטה ל"ב א' ואלו נאמרים בלשה"ק מקרא בכורים כיצד נאמר כאן וענית ואמרת ולהלן הוא אומר וענו הלוים ואמרו אל כל איש ישראל קול רם מה עניה האמורה להלן בלשון הקודש אף עניה האמורה כאן בלשון הקודש. ותנן במסכת בכורים פ"ג עודיהו הסל על כתיפו קורא מהגדתי היום עד שהוא גומר כל הפרשה ר' יהודה אומר עד ארמי אובד אבי. הגיע לארמי אובד אבי מוריד הסל מכתיפו ואוחז בשפתותיו וכהן מניח ידו תחתיו ומניף וקורא מארמי אובד אבי עד שהוא אומר כל הפרשה ומניחו בצד  המזבח ומשתחוה ויוצא. והא דאמרינן במכות י"ח ב' ובקדושין פ"א ל"ו ב' ובסוטה פ"ג י"ט א' כהן מניח ידיו תחת יד הבעלים ומניף פי' בענין זה בעלים בעליונו של כלי בשפתותיו וכהן בתחתונו ולא שתי הידים זו על זו דאם כן הוי חציצה. ואמרינן במנחות שלהי פ"ב מדות צ"ד א' אין תנופה בחיבורן <i data-commentator="Toafot Re'em" data-order="3"></i> דהיכי לעביד לינפין כולהו בהדי הדדי קא הוי חציצה וכו'. ורש"י פי' <i data-commentator="Toafot Re'em" data-order="4"></i> במנחות הקשה מכהן מכניס ידו ולא תירץ ואשתמיטתיה ההיא במסכת בכורים שתחת ידו בשולי הכלי קאמר. וכבר פירשתי למעלה במתנות כהונה סי' קנ"ב איזהו פרי חייב בבכורים ואיזהו פטור ומנלן. 