<b>סימן נג </b>שלומך יסגא לחדא אהובי מהר"ר משה יצ"ו אשר שאלתני על מי שנדר לצדקה באסמכתא כגון שאומר אם לא אעשה או אם אעשה דבר פלוני אתן כך וכך לצדקה ושאלת אי אזלינן בתר דעת מהר"ם שפוסק בתשובה פ' שור שנגח ד' וה' ופ' בני העיר במרדכי דמהני אסמכתא לצדקה או אי אזלינן בתר דעת מהרי"ח דפסק בהגה"ה באשירי פ' ז"ב ופסק דלא מהני והן הן דברי התוס' הן הן דברי מהרי"ח מ"מ נראה דסוגיא דעלמא בתר מהר"ם אזיל בהאי מילתא ובפשיטות דרך ומנהג הוא שהגבאים תובעים על מי שמעמיד על עצמו בכה"ג קנסות לצדקה וכן יש בידי תשובת ה"ר יעקב כ"ץ מנורט"הויזן על אחד שהוא ואשתו העמידו ע"ע קנסות לצדקה אם לא יעשו גירושין ונתפייסו וכתב עלה ופטר אותו מתביעת הגבאין מטעם אחר משמע בפשיטות דאי לא הוי ה"ט היה מחייבם. ואף כי הרמב"ם ואף תשובת הגאון סברי כמהר"ם כדאיתא במרדכי פ' ד' וה' דלעיל אבל מטעם זה אין חייב משום דניזיל לחומרא בפלוגתא דרבוותא במידי צדקה דבפ' מי שמת בעי תלמודא הקדיש נכסיו הפקיר נכסיו חלק נכסיו לעניים מהו תיק"ו ופסק בא"ז התם דאוקי ממונא בחזקת מריה ולא זכו עניים והקדש כיון דסלקו בתיק"ו וכ"ש בפלוגתא דרבוותא ואשירי דפסק התם דזכו עניים היינו מטעם אחר כדמוכח התם: 
