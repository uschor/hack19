<b>שאלה נז </b>חתיכות דגים מונחים על לוח אחד או בקערה מפורדות זו מזו כמו שרגילין להניח כך ובשבת כשבא לאכול מהן רוצה לאכול מקצתן ולשייר מקצתן לסעודה אחרת היאך יברור אלו מאלו שלא יבא לידי חיוב בורר: 
<b>תשובה </b>יראה דלא צריך לדקדק כ"כ בדבר כמו שאבאר לקמן אע"ג דאחד מהגדולים היה נזהר לברור דווקא אותו שהיה רוצה לאכול עתה ואותן שהיה רוצה לשייר עד סעודה אחרת הניח מונחים על הלוח וראייתו מהא דכתב אשירי פ' כלל גדול ת"ר היו לפניו שני מיני אוכלין בורר ואוכל כו'. ומסיים דבורר ואוכל לאלתר ושיעור לאלתר פירש ר"ח ז"ל שיעור מה שמסיב לאותה סעודה על השולחן ודווקא אוכל מתוך פסולת אבל פסולת מתוך אוכל אסור והבורר שני מיני אוכלין אותו שרוצה לאכול עתה מיקרי אוכל ואידך מיקרי פסולת ע"כ מוכח דבנ"ד חשיב ברירה. אמנם נראה דאפי' לפי זה לא חשיב ברירה אלא דווקא בשני מינים ולא במין אחד כלל דודאי דווקא נקט התנא וכן כל המחברים שני מיני אוכלין והכי איתא במרדכי פ' אלו טריפות גבי נפלה לאור דכל היכא דמצינו למימר דלישנא דמתניתין דווקא הוא לא אמרינן לאו דווקא הוא אפי' להחמיר ע"ש מ"מ שני מיני דגים לאו מין אחד מיקרי דהא פסיק בא"ז במס' עבודה זרה דמיני דגים חלוקים בשמן מיקרי מין בשאין מינו לענין ביטול כ"ש להאי מילתא. אמנם נראה דמאד היה כנגד סברת הלב דשני מינים שניכרים בהפרדתם חתיכות גדולות שמונחים יחד דיהא ברירה שייכא בהו דלשון המרדכי פ' כלל גדול לא משמע הכי דכתב הילכך יזהר אדם משני מיני פירות שנתערבו כו' משמע דווקא כשהם מעורבים ואינם ניכרים אבל בכה"ג אע"ג דאין כל מין ומין מסודר בפני עצמו מ"מ לא מיקרי מעורב אפס הואיל וכ' בסמ"ג דהבורר פסולת מתוך האוכל ואפי' בורר לאלתר חייב חטאת אין לחלק ולהקל בלא ראיה ברורה ולא להתיר אלא שיקח משני המינים להשהותן לסעודה אחרת אם לא ירצה לברור אותן שיאכל עתה ונראה דבכה"ג לא חשיב בורר הואיל ובורר משני המינים הוה כאלו בורר ממין אחד ואע"ג דאין לדקדק זה ממאי דנקט שני מינים דאיכא למימר דלא אתי לאפוקי אלא היכא דליכא אלא מין אחד אבל לעולם בדאיכא תרי מיני לקמיה אפי' יברור משניהם חשיב ברירה. אמנם מלשון אשירי דלעיל משמע קצת דלא חשיב ברירה כה"ג כשהוא בורר שני המינים דכ' אותן שרוצה לאכול עתה מיקרי אוכל ואידך מיקרי פסולת מדלא כ' מה שרוצה לאכול עתה משמע דקאי על המין ורוצה לומר אותו המין שרוצה לאכול עתה ומשום דצריך לברור מין ממין נקט הכי וק"ל: 
