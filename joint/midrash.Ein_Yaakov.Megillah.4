מגילה פרק ד - לב כתיב: "לבנימן אמר: ידיד ה', ישכן לבטח עליו, חפף עליו כל היום". [בגמרא הביאו פלוגתא דתנאי, בענין אם ירושלים נתחלקה לשבטים, או לאו]. תנא אחד סובר שנתחלקה לשבט יהודה ולשבט בנימין, דתניא: מה היה בחלקו של יהודה? הר הבית, והלשכות, והעזרות. ומה היה בחלקו של בנימין? אולם, והיכל ובית קדשי הקדשים. ורצועה היתה יוצאת מחלקו של יהודה, והיתה נכנסת בחלקו של בנימין, ובה מזבח בנוי, והיה בנימין הצדיק מצטער עליה בכל יום לבלעה, שנאמר: "חפף עליו כל היום". ולפיכך זכה בנימין ונעשה אשפיזכאן לשכינה, שנאמר: "ובין כתפיו שכן". ותנא אחד סובר: לא נתחלקה ירושלים לשבטים, דתניא: אין משכירין בתים בתוך ירושלים, לפי שאינן שלהם. רבי אלעזר ברבי צדוק אומר: אף לא מטות. לפיכך, עורות קדשים, בעלי אושפיזין, נוטלין אותן בזרוע. אמר אביי: שמע מינה, אורח ארעא למשבק איניש גולפא ומשכא באושפיזיה....
אמר מר זוטרא: מטפחות ספרים שבלו, עושין אותן תכריכין למת מצוה, וזו היא גניזתן. ואמר רבא: ספר תורה שבלה, גונזין אותו אצל תלמיד חכם. ואפלו שונה הלכות. אמר רב אחא בר יעקב: ובכלי חרס, שנאמר: "ונתתם בכלי חרש, למען יעמדו ימים רבים". ...
לג דרש בר קפרא, מאי דכתיב: "וישרף את בית ה', ואת בית המלך, ואת כל בתי ירושלים, ואת כל בית גדול שרף באש". "בית ה'", זה בית המקדש. "בית המלך", אלו פלטרין של מלך. "ואת כל בתי ירושלים", כמשמען. "ואת כל בית גדול", רבי יוחנן ורבי יהושע בן לוי, חד אמר: מקום שמגדלין בו תורה, וחד אמר: מקום שמגדלין בו תפלה. מאן דאמר: תורה, דכתיב: "יגדיל תורה ויאדיר". ומאן דאמר: מקום שמגדלין בו תפלה, דכתיב: "ספרה נא לי את כל הגדלות אשר עשה אלישע". ואלישע כי עבד, ברחמי הוא דעבד. תסתים דרבי יהושע בן לוי הוא דאמר: מקום שמגדלין בו תורה, דאמר רבי יהושע בן לוי: בית הכנסת, מתר לעשותו בית המדרש. תסתים! 
איבעיא להו: מהו למכר ספר־תורה ישן, לקח בו חדש? וכו'. תא שמע: דאמר רבי יוחנן משום רבי מאיר: אין מוכרין ספר־תורה, אלא ללמד תורה, ולשא אשה. שמע מינה, תורה בתורה, שפיר דמי! דילמא, שאני תלמוד, שהתלמוד מביא לידי מעשה. אשה נמי, "לא תהו בראה לשבת יצרה"! אבל תורה בתורה, לא. תנו רבנן: לא ימכר אדם ספר תורה, אף על פי שאינו צריך לו. יתר על כן, אמר רבן שמעון בן גמליאל: אפלו אין לו מה יאכל, ומכר ספר תורה, או בתו, אינו רואה סימן ברכה לעולם. 
לד שאלו תלמידיו את רבי זכאי: במה הארכת ימים? אמר להם: מימי לא השתנתי מים בארבע אמות של תפלה, ולא כניתי שם לחברי, ולא בטלתי קדוש היום. אמא זקנה היתה לי, פעם אחת לא היה לי קדוש, מכרה כפה שעל ראשה, והביאה לי קדוש היום. תנא: כשמתה, הניחה לו שלש מאות גרבי יין. כשמת הוא, הניח לבניו שלשת אלפים גרבי יין. רב הונא הוה אסר ריתא, וקאי קמיה דרב. אמר ליה: מאי האי? אמר ליה: לא הוה לי לקדושא, ומשכנתיה להמינאי ואתיתי ביה קדושא. אמר ליה: יהא רעוא דתיטום בשיראי. כי אכלל רבה בריה, רב הונא, איניש גוצא הוה, גנא אפוריא, אתאן בנתיה וכלתיה, שלחן ושדין מאני עילויה, עד דאיטום בשיראי. כי שמע רב, איקפד, אמר: מאי טעמא לא אמרת לי כי ברכתיך: "וכן למר"? 
שאלו תלמידיו את רבי אלעזר בן שמוע: במה הארכת ימים? אמר להם: מימי לא עשיתי בית הכנסת, קפנדריא. ולא פסעתי על ראשי עם קדש, ולא נשאתי כפי בלא ברכה. שאלו תלמידיו את רבי פרידא: במה הארכת ימים? אמר להם: מימי לא קדמני אדם לבית המדרש, ולא ברכתי לפני כהן, ולא אכלתי מבהמה שלא הורמו מתנותיה, דאמר רבי יצחק, אמר רבי יוחנן: אסור לאכל מבהמה שלא הורמו מתנותיה. ואמר רבי יצחק: כל האוכל מבהמה שלא הורמו מתנותיה, כאלו אוכל טבלים. ולית הלכתא כותיה. ולא ברכתי לפני כהן. למימרא: דמעליותא היא? והאמר רבי יוחנן: כל תלמיד חכם, שמברך לפניו אפלו כהן גדול עם־הארץ, אותו תלמיד חיב מיתה, שנאמר: "כל משנאי אהבו מות", אל תקרי 'משנאי' אלא 'משניאי'. כי קאמר איהו, בשוין. 
לה שאלו תלמידיו את רבי נחוניא בן הקנה: במה הארכת ימים? אמר להם: מימי לא נתכבדתי בקלון חברי, ולא עלתה עמי קללת חברי על מטתי, ותרן הייתי בממוני. לא נתכבדתי בקלון חברי, כי הא דרב הונא דרי מרא אכתפיה, אתא רב חנא בר חנילאי וקא שקיל מיניה, אמר ליה: אי רגילת דדרית במאתיך, דרי. ואי לא, איתיקורי אנא בזילותא דידך, לא ניחא לי! ולא עלתה על מטתי קללת חברי, כי הא דמר זוטרא, כי הוה סליק לפוריה, אמר: שרי ליה לכל מאן דצערן. ותרן בממוני הייתי, דאמר מר: איוב, ותרן בממוניה הוה, שהיה מניח פרוטה לחנוני מממוניה. שאל רבי עקיבא את רבי נחוניא הגדול: במה הארכת ימים? אתו גוזאי קא מחו ליה. סליק, יתיב ארישא דדיקלא. אמר לו: רבי, אם נאמר: 'כבש' למה נאמר: 'אחד"? אמר ליה: 'אחד', מיחד שבעדרו. אמר להו: צורבא מרבנן הוא, שבקוהו! אמר לו: מימי לא קבלתי מתנות, דכתיב: "ושונא מתנות יחיה". ולא עמדתי על מדותי. ותרן בממוני הייתי. לא קבלתי מתנות, כי הא דרבי אלעזר, כי הוו משדרי ליה מתנות מבי־נשיאה, לא הוה שקיל. כי הוו מזמני ליה, לא הוה אזיל. אמר להו: לא ניחא לכו דאחיה? דכתיב: "שונא מתנות יחיה". רבי זירא, כי הוו משדרי ליה מבי־נשיאה, לא הוה שקיל, כי הוו מזמני ליה, אזיל. אמר: אתיקורי דמתיקרי בי. ולא עמדתי על מדותי, דאמר רבא: כל המעביר על מדותיו, מעבירין לו על כל פשעיו, שנאמר: "נשא עון ועבר על פשע", למי 'נושא עון'? למי שהוא 'עבר על פשע'. 
לו שאל רבי את רבי יהושע בן קרחה: במה הארכת ימים? אמר לו: קצת בחיי? אמר לו: רבי, תורה היא, וללמד אני צריך! אמר לו: מימי לא נסתכלתי בצלם דמות אדם רשע, דאמר רבי יוחנן: אסור לאדם להסתכל בצלם דמות אדם רשע, שנאמר: "כי לולי פני יהושפט מלך יהודה אני נשא, אם אביט אליך, ואם אראך". רבי אלעזר אמר: עיניו כהות, שנאמר: "ויהי כי זקן יצחק, ותכהין עיניו מראת", משום דאסתכל ביה בעשו הרשע. והא גרמא ליה? והאמר רבי יצחק: לעולם אל תהי קללת הדיוט קלה בעיניך, שהרי אבימלך קלל את שרה, ונתקים בזרעה, שנאמר: "הנה הוא לך כסות עינים", אל תקרי 'כסות' אלא 'כסיות'. הא והא גרמא ליה. רבא אמר: מהכא: "שאת פני רשע לא טוב". בשעת פטירתו, אמר לו: ברכני, אמר לו: יהי רצון שתגיע לחצי ימי. ולכולהו לא? אמר לו: הבאים אחריך בהמה ירעו?! אבוה בר איהי ומנימין בר איהי, חד אמר: תיתי לי, דלא אסתכלי בכותי. וחד אמר: תיתי לי, דלא עבדי שתפות בהדי כותי. שאלו תלמידיו את רבי זירא: במה הארכת ימים? אמר להם: מימי לא הקפדתי בתוך ביתי, ולא צעדתי בפני מי שגדול ממני, ולא הרהרתי במבואות המטנפות, ולא הלכתי ארבע אמות בלא תורה ובלא תפלין, ולא ישנתי בבית המדרש, לא שנת קבע ולא שנת עראי, ולא ששתי בתקלת חברי, ולא קריתי לחברי בחכינתו, ואמרי לה: בחניכתו.
משנה. ועוד אמר רבי יהודה: בית הכנסת שחרב, אין מספידין בתוכו וכו', ואין עושין אותו קפנדריא, שנאמר: "והשמותי את מקדשיכם", קדשתן אף כשהן שוממין וכו'. גמרא. תנו רבנן: בתי כנסיות, אין נוהגין בהן קלות ראש, אין אוכלין בהן, ואין שותין בהן, ואין נאותין בהן, ואין מטילין בהן, ואין נכנסין בהן, בחמה מפני החמה, ובגשמים מפני הגשמים, ואין מספידין בהן הספד של יחיד, אבל קורין בהן, ושונין בהן, ומספידין בהן הספד של רבים. אמר רבי יהודה: אימתי? בישובן, אבל בחרבנן, מניחין אותן ועולים בהן עשבים. ולא יתלש, מפני עגמת נפש. 'עשבים', מאן דכר שמיהו? חסורי מחסרא והכי קתני: ומכבדין אותן, ומרביצין אותן, כדי שלא יעלו בהן עשבים. אמר רבי יהודה: אימתי? בישובן, אבל בחרבנן, מניחין אותן לעלות. עלו בהם עשבים, לא יתלש, מפני עגמת נפש. אמר רבי אסי: בתי כנסיות שבבבל, על תנאי הן עשויין, ואף על פי כן, אין נוהגין בהן קלות ראש, ומאי ניהו? חשבונות. אמר רבי אסי: בית הכנסת שמחשבין בו חשבונות, מלינין בו את המת. מלינין, סלקא דעתך? לא סגיא דלאו הכי?! אלא לסוף, שילינו בו מת-מצוה. רבינא ורב אדא בר מתנא, הוו קימי ושאלו שאלתא מרבא. אתא זילחא דמיטרא, עילי לבית הכנסת, אמרי: האי דעילינן לבית הכנסת, לאו משום מיטרא, אלא משום דשמעתא בעיא צילותא כיומא דאסתנא. 
ומספידין בהן הספד של רבים. היכי דמי הספידא דרבים? מחוי רב חסדא: כגון הספידא דקאי בי רב ששת. מחוי רב ששת: כגון הספידא דקאי בי רב חסדא. רפרם אספדה לכלתיה בבי כנישתא, אמר: משום יקרא דידי ודמיתא, אתו כולי עלמא. רבי זירא ספדיה לההוא מרבנן בבי כנישתא, אמר: אי משום יקרא דידי, אי משום יקרא דידיה דמיתא, אתו כולי עלמא. ריש לקיש ספדיה לההוא צורבא מרבנן, דשכיח בארעא דישראל, דהוי תני הלכתא בעשרים וארבע שורתא, אמר: וי חסרא ארעא דישראל גברא רבה. ההוא דהוה תני הלכתא, סיפרא וסיפרי ותוספתא, ושכיב. אתו ואמרו ליה לרב נחמן: ליספדיה מר. אמר: היכי נספדיה? הי צני דמלא ספרי, דחסר? תא חזי מה בין תקיפי דארעא דישראל, לחסידי דבבל. תנן התם: ודאשתמש בתגא, חלף. תנא ריש לקיש: זה המשתמש במי ששונה הלכות כתרה של תורה. ואמר עולא: לישתמש איניש במאן דתני ארבעה ולא לישתמש במאן דמתני ארבעה. כי הא דריש לקיש הוה אזיל באורחא, מטא עורקמא דמיא. אתא ההוא גברא, ארכביה אכתפיה וקא מעבר ליה. אמר ליה: קרית? אמר ליה: קרינא. תנית? תנינא ארבעה סדרי משנה. אמר ליה: פסלת לך ארבעה טורי, וטענת בר לקיש אכתפיך? שדי בר לקישא במיא! אמר ליה: ניחא לי דאשמעיה למר. אי הכי גמור מיני הא מלתא דאמר רבי זירא: בנות ישראל, הן החמירו על עצמן, שאפלו רואות טפת דם כחרדל, יושבות עליו שבעה נקיים. 
תנא דבי אליהו: כל השונה הלכות, מבטח לו שהוא בן עולם הבא, שנאמר: "הליכות עולם לו", אל תקרי 'הליכות' אלא 'הלכות'. תנו רבנן: מבטלין תלמוד תורה להוצאת המת ולהכנסת כלה. אמרו עליו על רבי יהודה ברבי אילעאי: שהיה מבטל תלמוד תורה להוצאת המת ולהכנסת הכלה. במה דברים אמורים? כשאין שם כל צרכו, אבל יש שם כל צרכו, אין מבטלין. וכמה 'כל צרכו'? אמר רב שמואל בר איניא משמיה דרב: תריסר אלפי גברי, ושיתא אלפי שיפורא. ואמרי לה: תריסר אלפי גברי, ומיניהו שיתא אלפי שיפורא. עולא אמר: כגון דחיצי גברי מאבולא עד סיכרא. רב ששת אמר: כנתינתה, כך נטילתה, מה נתינתה, בששים רבוא, אף נטילתה, בששים רבוא. הני מילי למאן דקרי ותני, אבל למאן דמתני, לית ליה שיעורא. 
לז תניא רבי שמעון בן יוחאי אומר: בוא וראה, כמה חביבין ישראל לפני הקדוש ברוך הוא, שבכל מקום שגלו, שכינה עמהם; גלו למצרים, שכינה עמהם, שנאמר: "הנגלה נגליתי אל בית אביך בהיותם במצרים" וגו'. גלו לבבל, שכינה עמהם, שנאמר: "למענכם שלחתי בבלה". ואף כשהם עתידין לגאל, שכינה עמהם, שנאמר: "ושב ה' אלהיך את שבותך, ורחמך"; 'והשיב' לא נאמר, אלא 'ושב', מלמד, שהקדוש ברוך הוא שב עמהם מבין הגליות. בבבל היכא? אמר אביי: בבי כנישתא דהוצל ובבי כנישתא דשף־ויתיב בנהרדעא. ולא תימא: הכא והכא, אלא זימנין הכא וזימנין הכא. אמר אביי: תיתי לי, דכי מרחיקנא פרסה, עילנא ומצלינא בגוה. 
לח אבוה דשמואל, ולוי, הוו יתבי בבי כנישתא דשף ויתיב בנהרדעא. אתיא שכינה, שמעו קל רגשא, קמו נפקו. רב ששת הוה יתיב בבי כנישתא דשף־ויתיב בנהרדעא, אתיא שכינה, ולא נפק. אתו מלאכי־השרת קא מבעתין ליה. אמר לפניו: רבונו של עולם, עלוב ושאינו עלוב, מי נדחה מפני מי? אמר להו: שבקוהו. "ואהי להם למקדש מעט, בארצות אשר באו שם". אמר רבי יצחק: אלו בתי כנסיות ובתי מדרשות שבבבל. ורבי אלעזר אמר: זה בית רבנו שבבבל. דרש רבא, מאי דכתיב: "ה', מעון אתה היית לנו", אלו בתי כנסיות ובתי מדרשות. אמר אביי: מריש הוה גריסנא בגו ביתאי ומצלינא בבי כנישתא. כיון דשמעית להא דקאמר דוד: "ה', אהבתי מעון ביתך", לא גריסנא אלא בבי כנישתא. תניא, רבי אלעזר הקפר אומר: עתידין בתי כנסיות ובתי מדרשות שבחוץ לארץ, שיקבעו בארץ ישראל, שנאמר: "כי כתבור בהרים, וככרמל בים יבא". והלא דברים קל־וחמר, ומה תבור וכרמל, שלא באו אלא ללמד תורה לפי שעה, נקבעו בארץ ישראל, בתי כנסיות ובתי מדרשות, שקורין בהם, ומרביצין בהם את התורה, על אחת כמה וכמה!
דרש בר קפרא: מאי דכתיב: "למה תרצדון הרים גבננים", יצתה בת־קול ואמרה להם: למה תרצו דין עם סיני? כלכם בעלי מומין אתם אצל סיני! כתיב הכא: 'גבננים', וכתיב התם: "או גבן או דק". אמר רב אשי: שמע מינה, האי מאן דיהיר, בעל מום הוא. אמר רבי יוחנן: כל מקום שאתה מוצא גבורתו של הקדוש ברוך הוא, אתה מוצא ענותנותו. דבר זה כתוב בתורה, ושנוי בנביאים, ומשלש בכתובים. כתוב בתורה: "כי ה' אלהיכם הוא אלהי האלהים ואדני האדנים", וכתיב בתריה: "עשה משפט יתום ואלמנה". שנוי בנביאים: "כי כה אמר רם ונשא שכן עד וקדוש" וגו'. וכתיב בתריה: "ואת דכא ושפל־רוח". ומשלש בכתובים דכתיב: "סלו לרכב בערבות ביה שמו", וכתיב בתריה: "אבי יתומים ודין אלמנות". אמר רב הונא: ראש חדש אב שחל להיות בשבת, מפטירין: "חדשיכם ומועדיכם שנאה נפשי, היו עלי לטרח", מאי, "היו עלי לטרח"? אמר הקדוש ברוך הוא: לא דין להם לישראל שחוטאין לפני, אלא שמטריחין אותי לידע איזו גזרה קשה אביא עליהם.
משנה. בתעניות, ברכות וקללות, ואין מפסיקין בקללות. גמרא. מנא הני מילי? אמר רבי חיא בר גמדא, אמר רב אסי: דאמר קרא: "מוסר ה', בני, אל תמאס". ריש לקיש אמר: לפי שאין אומרים ברכה על הפרענות. אלא היכי עביד? תנא: כשהוא מתחיל, מתחיל בפסוק שלפניהם, וכשהוא מסים, מסים בפסוק שלאחריהם. אמר אביי: לא שנו, אלא בקללות שבתורת כהנים, אבל קללות שבמשנה תורה, פוסק! מאי טעמא? הללו בלשון רבים אמורות, ומשה מפי הגבורה אמרן. והללו בלשון יחיד אמורות, ומשה מפי עצמו אמרן. 
תניא: רבי שמעון בן אלעזר אומר: עזרא תקן להם לישראל, שיהו קורין קללות שבתורת כהנים קדם עצרת, ושבמשנה תורה קדם ראש השנה. מאי טעמא? אמר אביי, ואי תימא ריש לקיש: כדי שתכלה השנה וקללותיה. בשלמא, שבמשנה תורה, איכא כדי שתכלה שנה וקללותיה. אלא שבתורת כהנים, אטו 'עצרת', ראש השנה היא? אין, עצרת נמי ראש השנה היא! דתנן: ובעצרת על פרות האילן. 
אמר רבי שפטיה, אמר רבי יוחנן: עשרה שקראו בתורה, הגדול שבהן גולל ספר תורה. והגוללו, נוטל שכר כלן. דאמר רבי יהושע בן לוי: עשרה שקראו בתורה, הגולל ספר תורה קבל שכר כלן. 'שכר כלן' סלקא דעתך? אלא אימא, קבל שכר כנגד כלן! 
לט ואמר רבי שפטיה, אמר רבי יוחנן: מנין שמשתמשין בבת־קול? שנאמר: "ואזניך תשמענה דבר מאחריך לאמר". והני מילי, דשמע קל גברא במתא, ואתתא בדברא. והוא דאמר: 'הן' 'הן'. והוא דאמר: 'לאו' 'לאו'. ואמר רבי שפטיה, אמר רבי יוחנן: כל הקורא בלא נעימה, ושונה בלא זמרה, עליו הכתוב אומר: "וגם אני נתתי להם חקים לא טובים, ומשפטים לא יחיו בהם". מתקיף לה אביי: משום דלא ידע לבסומי קליה, כתיב ביה: "ומשפטים לא יחיו בהם"? אלא, כדרב משרשיא, דאמר: שני תלמידי חכמים שיושבים בעיר אחת, ואין נוחין זה לזה בהלכה, עליהם הכתוב אומר: "ומשפטים לא יחיו בהם". "וידבר משה את מעדי ה' אל בני ישראל", מצותן שיהיו קורין אותן, כל אחד ואחד בזמנו.
סליק מסכת מגלה