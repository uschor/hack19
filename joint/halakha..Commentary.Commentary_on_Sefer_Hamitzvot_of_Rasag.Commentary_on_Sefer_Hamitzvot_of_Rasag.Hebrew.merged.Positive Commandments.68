<b>אך תשיב חבול לצריכיו ותבורך בכל מקח.</b> מ"ע דהשבת עבוט. והיא מ"ע מפורשת ונמנית לכל מוני המצות. ומש"כ לצריכיו היינו משום דליכא עשה זו אלא להשיב הדבר שצריך לו. וכדדרשינן במכילתא פרשת משפטים וכדתנן בפ"ט דמציעא קי"ג ע"א ומחזיר לו את הכר בלילה ואת המחרישה ביום עיי"ש ובגמרא שם קי"ד ע"ב. וברמב"ם פ"ג מהלכות מלוה ולוה ובטוש"ע חו"מ סי' צ"ז עיי"ש ואכמ"ל בזה. ויש בזה ג"כ לאו דכתיב לא תשכב בעבוטו. ומנאוהו כל מוני המצות. אבל רבינו הגאון ז"ל לא מנה לאו זה במנין הלאוין. והיינו משום דלטעמי' אזיל כמו שביארנו בהרבה מקומות דכל כיו"ב במצוה שיש בה ל"ת ועשה אין דרכו למנות אלא העשה או הלאו בלבד ומנה כאן העשה משום שכוללת יותר מהלאו עכ"פ לפום פשטי' דקרא שאין הלאו מזהיר אלא שלא להשתמש בעבוטו. ועוד דמהניא ג"כ לנתק הלאו דלא תבוא אל ביתו לעבוט. שלא ללקות עליו משום דהוי לאו הניתק לעשה כמבואר בפ"ג דמכות עיי"ש. ואחר שמנה העשה שוב לא הוצרך למנות הלאו. ואפי' אם אין העשה כוללת יותר מן הלאו כיון דעכ"פ אין הלאו כולל יותר מהעשה ומונה העשה שוב אינו מונה הלאו כמו שנתבאר. ומש"כ רבינו ותבורך בכל מקח. כוונחו למאי דמסיים הכתוב וברכך ולך תהי' צדקה. ועי' בפירש"י. 
