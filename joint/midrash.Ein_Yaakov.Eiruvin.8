עירובין פרק ח כיצד משתתפין - ראיתי שני מאמרים אשר כפי הנראה יש סתירה ביניהם, האחד בפרק זה, שמשבח העשירים, והם יושבים לפני אלקים, ובמסכת יום־טוב, בפרק המביא, מאמר אחד שאומר: שהעשירים יורדי גיהנום. וההבדל האמיתי ביניהם מבואר בפירושם. כי העשירים שעושים צדקה וחסד יושבים עולם לפני אלקים. אמנם העשירים שהם אכזרים ולא רחמנים, הנה הנם מיורדי גהנום, וזה לשון המאמר שבמס' עירובין:
לז בוניוס בן בוניוס אתא לקמיה דרבי, אמר להו: פנו מקום לבן מאה מנה, אתא איניש אחרינא, אמר להו: פנו מקום לבן מאתים מנה. אמר לפניו רבי, ישמעאל ברבי יוסי: רבי, אביו של זה יש לו אלף ספינות בים, וכנגדן אלף עירות ביבשה. אמר ליה: כשאתה מגיע אצל אביו, אמר לו: אל תשגרהו לפני בכלים הללו. רבי, מכבד עשירים, ורבי עקיבא, מכבד עשירים, כדדריש רבה בר מרי:  "ישב עולם לפני אלהים, חסד ואמת מן ינצרהו". אימתי "ישב עולם לפני אלהים"? בזמן ש"חסד ואמת מן ינצרהו".   אמר רב נתן [בר אבא, אמר רב]: עתירי בבל, יורדי גיהנם הם. כי הא דשבתי בריה דרבי מרינוס איקלע לבבל, בעא מיניהו זוזי לעיסקא, ולא יהבו ליה. מזוני, מיזון נמי לא זינוהו. אמר: הני, מערב־רב קאתי, דכתיב:  "ונתן לך רחמים ורחמך והרבך כאשר נשבע לאבותיך"; כל המרחם על הבריות, מרחמים עליו מן השמים. וכל שאינו מרחם על הבריות, אין מרחמים עליו מן השמים. כל המרחם על הבריות, בידוע שהוא מזרעו של אברהם אבינו, וכל שאינו מרחם על הבריות, בידוע שאינו מזרעו של אברהם אבינו. ואמר רב נתן בר אבא, אמר רב: כל המצפה לשלחן חברו, העולם חשך בעדו, שנאמר:  "נדד הוא ללחם איה, ידע כי נכון בידו יום חשך", רב חסדא אמר: אף חייו אינם חיים. תנו רבנן: שלשה, חייהן אינם חיים, ואלו הן: המצפה לשלחן חברו, ומי שאשתו מושלת עליו, ומי שיסורין מושלים בגופו. ויש אומרים: אף מי שאין לו אלא חלוקאחד. ותנא קמא, אמאי לא חשיב לה? אפשר דמעיין ביה.