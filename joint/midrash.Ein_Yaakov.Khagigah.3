חגיגה פרק ג - יז תניא, אמר רבי יוסי: מפני מה, הכל נאמנים על טהרת יין ושמן כל ימות השנה? כדי שלא יהא כל אחד ואחד הולך ובונה במה לעצמו, ושורף פרה [אדמה] לעצמו. אמר רב פפא: כמאן מקבלינן [האידנא] סהדותא מעם־הארץ? כמאן? כרבי יוסי.
תניא. אמר רבי יהושע: בושני מדבריכם בית שמאי, אפשר אשה לשה? וכו'. נטפל לו תלמיד אחד מתלמידי בית שמאי, אמר לו: אומר לך טעמו של בית שמאי. אמר לו: אמר. אמר לו: כליו של עם הארץ, טמא או טהור? אמר לו: טמא. ואם אתה אומר לו: 'טמא', כלום משגיח עליך? ולא עוד, אלא שאם אתה אומר לו: טמא, אומר לך: "שלי טהור ושלך טמא". וזה טעמן של בית שמאי. מיד הלך רבי יהושע, ונשתטח על קברי בית שמאי, אמר: נעניתי לכם עצמות בית שמאי, ומה סתומות שלכם כך, מפרשות, על אחת כמה וכמה! אמרו: כל ימיו השחרו שניו מפני תעניותיו. 
משנה. הגבאים שנכנסו לתוך הבית, וכן הגנבים שהחזירו את הכלים, נאמנים לומר: לא נגענו. ובירושלים נאמנים על הקדש. ובשעת הרגל אף על התרומה : גמרא. מנא הני מילי? אמר רבי יהושע בן לוי: דאמר קרא:  "ויאסף כל איש ישראל אל העיר, כאיש אחד, חברים". הכתוב עשאם כלם 'חברים'.
אמר רבי יהושע בן לוי: נס גדול נעשה בלחם הפנים, כסדורו כך סלוקו, שנאמר:  "לשום לחם חם ביום הלקחו".
יח כתיב:  "המזבח עץ, שלוש אמות גבה וגו', וידבר אלי: זה השלחן אשר לפני ה'", פתח במזבח וסים בשלחן? רבי יוחנן וריש לקיש דאמרי תרויהו: בזמן שבית המקדש קים, מזבח מכפר על אדם, עכשיו שאין המזבח קים, שלחנו של אדם מכפר עליו. אמר רבי אבהו, אמר רבי אלעזר: תלמידי חכמים אין אור של גיהנם שולטת בהן. קל־וחמר מסלמנדרא! ומה סלמנדרא שתולדות האש היא, הסך מדמה אין אור שולטת בו, תלמידי חכמים שגופן אש, דכתיב:  "הלא כה דברי כאש, נאם ה'", על אחת כמה וכמה! אמר רבי שמעון בן לקיש: פושעי ישראל, אין אור של גיהנם שולטת בהן, קל־וחמר ממזבח הזהב, ומה מזבח הזהב, שאין עליו אלא כעבי דינר זהב,  כמה שנים אין האור שולטת בו, פושעי ישראל, שמלאים מצוות כרמון, דכתיב:  "כפלח הרמון רקתך", אל תקרי 'רקתך' אלא ריקנין שבך,  על אחת כמה וכמה!
הדרן עלך מסכת חגיגה