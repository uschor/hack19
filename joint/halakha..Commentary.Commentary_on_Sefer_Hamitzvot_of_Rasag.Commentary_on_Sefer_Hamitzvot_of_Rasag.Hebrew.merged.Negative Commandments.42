<b>עול משפט. ושאת פני דל. והדור. </b>שלשה לאוין אלו ג"כ כתובים בכתוב אחד סמוכים זה אצל זה. בפרשת קדושים. דכתיב לא תעשו עול במשפט. לא תשא פני דל. ולא תהדר פני גדול. והנה לאו דלא תעשו עול במשפט כבר ביארנו באורך לעיל עשין כ"א עיי"ש בכל מה שביארנו שם. וכבר הזכרנו מזה ג"כ לעיל בסמוך עיי"ש. ולאו דלא תשא פני דל. נכפל בפרשת משפטים דכתיב ודל לא תהדר בריבו. וכ"כ הרמב"ם ז"ל בסה"מ לאוין רע"ז דשני לאוין אלו הם מלאוין הכפולין עיי"ש. וכ"כ בסמ"ג לאוין ר"ג ובסמ"ק סי' רכ"ט ובחנוך מצוה ע"ט עיי"ש. אבל הבה"ג מנה שני לאוין אלו במנין הלאוין שלו. וכן הוא בה"ג כת"י רומי. אבל לכל הנמשכים אחריו ראיתי שלא הלכו בזה בעקבותיו. חוץ מאזהרות הר"ש בן גבירול ז"ל שקצת משמע שמונה ג"כ שניהם. כמש"כ בנתיב מצותיך קמ"ט ע"א עיי"ש. אבל אינו מוכרח. ועי' בזה"ר לאוין סי' ל"ח ובדינא דחיי לאוין ר"ג ר"ד עיי"ש. ונראה ברור שלא הי' כן בה"ג שלפניהם. ויש מקום ליישב דברי הבה"ג ע"פ המכילתא פרשת משפטים עיי"ש ובמש"כ בשבות יהודה שם. ובסמ"ג וסמ"ק שם כתבו שיש בזה ג"כ עשה דכתיב כקטן כגדול תשמעון עיי"ש. ובדינא דחיי שם תמה על הרמב"ם והסמ"ג שלא מנאוה עיי"ש מה שנדחק בזה. אבל לרבינו הגאון ז"ל אין בזה שום קושיא. דלטעמי' אזיל. דגם בעלמא בכל מצוה שיש בה ל"ת ועשה אין דרכו למנות אלא אחד מהן. ולפי שהלאו מבואר טפי נקט הלאו ולא העשה: 
