<b>כל הספיחים </b>אסורים חוץ מספיחי כרוב פסחים נ"א ב' פי' בקונטריס אסורים אחר הביעור, וכרוב אין לו ביעור ששרשו קיים כל החורף ואינו כלה לחיה שבשדה והקשה ר"י א"כ למה לי קרא דלא נאסוף תיפוק ליה מולבהמתך ושמא מה שפי' הקונ' לאחר הביעור דספחים כי ספיחים הגדלים בשביעית מתבואה שנקצרה בששית וחבטו מהם ונפלו לתוך השדה וחזרו וצמחו בשביעית ומחמת שאין תבואות בשדות שלא נזרעו ממהרים הספיחים לכלות לחיה שבשדה וביעורם בשביעית ולא נפקא לן מקרא דולבהמתך דההוא קרא איירי בשמינית אלא מולא נאסוף שפירושו לא נאסוף לקיים לבערם בשביעית כשכלה לחיה שבשדה ומשמע לרבי עקיבא דקאי לא נאסוף על לא נזרע מידי דבר זריעה דהיינו ספחים ולרבנן קאי לא נאסוף על תבואת הכרם וכיוצא בו ומה שאינו גוזר כי אם בספיחי כרוב ולא בלוף שוטה והנדנא דהנהו לא דמו לזרעים, ומאי דפריך פ"ק דמנחות ה' ב' אמנחת העומר שכן מתרת חדש ומשני בשביעית כר' עקיבא דאמר ספחים אסורים כי בפסח של שביעית כבר כלו כל ספחיה שכבר עבר זמן ביעורם והוצרך לבערן ולהפקירן ומחמת מיעוטן כבר נאכלו ובזה יתיישב פי' הקונטריס. 