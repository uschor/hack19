ברכות פרק ה אין עומדין - פא [משנה]. אין עומדין להתפלל אלא מתוך כבד ראש. חסידים הראשונים היו שוהין שעה אחת ומתפללין, כדי שיכונו לבם לאביהם שבשמים. גמרא. מנא הני מילי? אמר רבי אלעזר: דאמר קרא:  "והיא מרת נפש, ותתפלל". [ממאי]? דילמא שאני חנה, [דהות]  מרירא לבה טובא? אלא אמר רבי יוסי ברבי חנינא, מהכא:  "ואני ברב חסדך אבוא ביתך, [אשתחוה אל היכל קדשך ביראתך"]. [וממאי]? דלמא דוד שאני, דהוה מצער נפשיה ברחמי טובא. אלא אמר רבי יהושע בן לוי, מהכא:  "השתחוו לה' בהדרת קדש", אל תקרי "בהדרת קדש", אלא, "בחרדת קדש". ממאי? דלמא לעולם אימא לך 'הדרת' ממש, כי הא דרב יהודה מצין נפשיה והדר מצלי. אלא אמר רב נחמן בר יצחק, מהכא:  "עבדו את ה' ביראה, וגילו ברעדה". מאי "וגילו ברעדה"? אמר רב אדא בר  [מתנה], אמר רב: במקום גילה, שם תהא רעדה. רבי ירמיה הוה יתיב קמיה  [דרבי זירא], חזייה דהוה [קא] בדח טובא. אמר ליה: "וגילו ברעדה" כתיב. אמר ליה: [אנא], תפלין מנחנא. אביי הוה יתיב קמיה דרבה, חזייה דהוה יתיב וקא בדח טובא. אמר ליה: לא סבר לה מר:  "בכל עצב יהיה מותר". אמר ליה: [אנא], תפלין מנחנא. תנו רבנן: אין עומדין להתפלל, לא מתוך עצבות, ולא מתוך עצלות, ולא מתוך שחוק, ולא מתוך שיחה, ולא מתוך קלות ראש, ולא מתוך דברים בטלים, אלא מתוך שמחה של מצוה. וכן לא יפטר אדם מחברו, לא מתוך שיחה, ולא מתוך שחוק, ולא מתוך קלות ראש, ולא מתוך דברים בטלים, אלא מתוך דבר הלכה, שכן מצינו בנביאים הראשונים, שסימו דבריהם בדברי שבח ותנחומים. וכן תני מרי [בר] בריה דרב הונא בריה דרבי ירמיה בר אבא: אל יפטר אדם מחברו אלא מתוך דבר הלכה, שמתוך כך זוכרהו. כי הא דרב כהנא אלוייה לרב שימי בר אשי מפום נהרא עד בי ציניתא דבבל. כי מטא להתם, אמר ליה: מר, ודאי דאמרי אינשי: הני ציניתא דבבל, איתנהו מאדם הראשון ועד השתא? אמר ליה: אדכרתן מלתא דרבי יוסי ברבי חנינא, דאמר רבי יוסי ברבי חנינא: מאי דכתיב:  "בארץ [אשר] לא עבר בה איש, ולא ישב אדם שם", וכי מאחר דלא עבר, היאך ישב? אלא לומר לך: כל ארץ שגזר עליה אדם הראשון לישוב, נתישבה, וכל ארץ שלא גזר עליה אדם הראשון לישוב, לא נתישבה.
פב מר בריה דרבינא עבד הלולא לבריה, חזנהו לרבנן דהוו קא בדחי טובא. איתי כסא דמוקרא, בת ארבע מאות זוזי, ותבר קמיהו, ואיעציבו. רב אשי עבד הלולא לבריה, חזנהו לרבנן דהוו קא בדחי טובא, איתי כסא דזוגיתא חיורתא ותבר קמיהו ואיעציבו. אמרו ליה רבנן לרב המנונא זוטי בהלולא דמר בריה דרבינא: לישרי לן מר! אמר להו: "וי לן דמיתנן, וי לן דמיתנן". אמרי ליה: אנן, מה נעני בתרך? אמר להו:  "הי תורה והי מצוה דמגנו עלן". אמר רבי יוחנן משום רבי שמעון בן לוי: אסור לאדם שימלא שחוק פיו בעולם הזה, שנאמר:  "אז ימלא שחוק פינו, ולשוננו רנה", אימתי? בזמן שיאמרו בגוים: "הגדיל ה' לעשות עם אלה". אמרו עליו על ריש לקיש, שמימיו לא מלא שחוק פיו [בעולם הזה], מכי שמעה מרבי יוחנן רביה.
פג תנו רבנן: המתפלל צריך שיכון את לבו לשמים. אבא שאול אומר: סימן לדבר:  "תכין לבם, תקשיב אזנך". תניא, אמר רבי יהודה: כך היה מנהגו של רבי עקיבא, כשהיה מתפלל עם הצבור, היה מקצר ועולה, מפני טרח צבור, וכשהיה מתפלל בינו לבין עצמו, אדם מניחו בזוית זו ומוצאו בזוית אחרת. וכל כך למה? מפני כריעות והשתחויות. [אמר רבי חיא בר אבא: לעולם יתפלל אדם בבית שיש בו חלונות, שנאמר:  "וכוין פתיחן לה" וגו'. יכול יתפלל אדם כל היום כלו? כבר מפרש על ידי דניאל:  "וזמנין תלתה" וגו'. יכול משבא לגולה הוחלה? כבר נאמר:  "די הוא עבד מן קדמת דנה". יכול יתפלל אדם לכל רוח שירצה? תלמוד לומר:  "[נגד] ירושלים". יכול יהא כוללן בבת אחת? כבר מפרש על ידי דוד, דכתיב:  "ערב ובקר וצהרים" וגו'. יכול ישמיע קולו בתפלתו, כבר מפרש על ידי חנה, שנאמר:  "וקולה לא ישמע". יכול ישאל אדם צרכיו ואחר כך יתפלל? כבר מפרש על ידי שלמה, שנאמר:  "לשמע אל הרנה ואל התפלה". 'רנה' זו תפלה, 'תפלה' זו בקשה. אין אומר דבר  אחר "אמת ויציב", אבל אחר התפלה, אפלו כסדר ודוי של יום הכפורים, אומר. איתמר נמי: אמר רב חיא בר אשי, אמר רב: אף על פי שאמרו: שואל אדם צרכיו בשומע תפלה, אם בא לומר אחר תפלתו, אפלו כסדר של יום הכפורים, אומר. אמר רב המנונא: כמה הלכתא גברותא איכא למשמע מהני קראי דחנה. 
 "וחנה היא מדברת על לבה", מכאן למתפלל צריך שיכון  לבו. "רק שפתיה נעות", מכאן למתפלל  שיחתך בשפתיו. "וקולה לא ישמע", מכאן  [שאסור להגביה] קולו בתפלתו. "ויחשבה עלי לשכורה", מכאן שהשכור אסור להתפלל.  "ויאמר אליה עלי: עד מתי תשתכרין" וגו', [אמר רבי אלעזר:] מכאן לרואה [בחברו] דבר שאינו הגון,  [צריך] להוכיחו.  "ותען חנה ותאמר: לא אדני", אמר עולא, [ואיתימא רבי יוסי ברבי חנינא:], אמרה ליה: לא אדון אתה בדבר זה, ולא רוח הקדש שורה עליך, שאתה חושדני בדבר הזה. איכא דאמרי, הכי אמרה ליה: לא אדון אתה,  לא איכא שכינה ורוח הקדש גבך, שדנתני לכף חובה, ולא דנתני לכף זכות, מי לא ידעת ד"אשה קשת רוח אנכי, ויין ושכר לא שתיתי", [אמר רבי אלעזר:] מכאן  [לנחשד] בדבר [שאין]  [בו], שצריך להודיעו.  "אל תתן את אמתך לפני בת־בליעל", אמר רבי אלעזר: מכאן לשכור שמתפלל, כאלו עובד עבודת כוכבים, כתיב הכא: "לפני בת בליעל", וכתיב התם:  "יצאו אנשים בני בליעל [מקרבך"], מה להלן עבודת כוכבים, אף כאן עבודת כוכבים.  "ויען עלי ויאמר: לכי לשלום". [אמר רבי אליעזר:] מכאן לחושד בחברו בדבר שאין בו, שצריך לפיסו,  ולא עוד, אלא שצריך לברכו, שנאמר:  "ואלהי ישראל יתן את שלתך". 
פד ["ותדר נדר ותאמר: ה' צבאות"]. אמר רבי אלעזר: מיום שברא הקדוש ברוך הוא את עולמו, לא היה אדם שקראו להקדוש ברוך הוא 'צבאות', עד שבאת חנה וקראתו 'צבאות'. אמרה חנה לפני הקדוש ברוך הוא: רבונו של עולם, מכל צבאי צבאות שבראת בעולמך, קשה בעיניך לתן לי בן אחד?  משל [למה הדבר דומה?] למלך בשר־ודם שעשה סעודה  [לעבדיו], בא עני אחד ועמד על הפתח. אמר להם: תנו לי פרוסה אחת, ולא השגיחו עליו. [דחק ונכנס אצל המלך, אמר לו:] אדני המלך, מכל סעודה  שעשית, קשה בעיניך לתן לי  [פרוסה] אחת ביניהם?  "אם ראה תראה". אמר רבי אלעזר: אמרה חנה לפני הקדוש ברוך הוא: רבונו של עולם, אם ראה, מוטב. ואם לאו, תראה. אלך ואסתתר בפני אלקנה בעלי, ויקנא בי, וישקני מי־סוטה, ואין אתה עושה תורתך פלסתר, שנאמר:  "ונקתה ונזרעה זרע". הניחא למאן דאמר: אם היתה עקרה, נפקדת, שפיר. אלא למאן דאמר: [אם היתה] יולדת בצער, יולדת  [ברוח], נקבות, יולדת זכרים, קצרים, יולדת ארכים, שחורים, יולדת לבנים, [מאי איכא למימר? דתניא: "ונקתה ונזרעה זרע", מלמד שאם היתה עקרה, נפקדת, דברי רבי ישמעאל. אמר ליה רבי עקיבא: אם כן, ילכו כל העקרות כלן ויסתתרו, וזו שלא קלקלה נפקדת. אלא מלמד שאם היתה יולדת בצער, יולדת ברוח. קצרים, יולדת ארכים, שחורים יולדת לבנים, אחד, יולדת שנים], מאי "אם ראה תראה"? דברה תורה כלשון בני אדם. "בעני אמתך, וזכרתני, ולא תשכח את אמתך, ונתתה לאמתך".  [אמר רבי יוסי בן חנינא:] שלש אמתות הללו למה? אמרה חנה לפני הקדוש ברוך הוא: רבונו של עולם, שלשה בדקי מיתה בראת באשה, ואמרי לה: שלש דבקי מיתה בראת באשה, ואלו הן: נדה וחלה והדלקת הנר. כלום עברתי על אחת מהן? "ונתתה לאמתך זרע אנשים". מאי "זרע אנשים"? אמר רב: גברא בגוברין, ושמואל אמר: זרע שימשח שני אנשים, ומאן נינהו? שאול ודוד. ורבי יוחנן אמר: זרע ששקול כשני אנשים, ומאן נינהו? משה ואהרן, שנאמר:  "משה ואהרן בכהניו, ושמואל בקראי שמו". ורבנן אמרי: "זרע [אנשים", זרע] שמבלע בין אנשים. כי אתא רב דימי, אמר: לא ארך ולא גוץ, [ולא קטן ולא אלם], לא צחור ולא גיחור, ולא חכם ולא טפש. 
"אני האשה הנצבת עמכה בזה". אמר רבי יהושע בן לוי: מכאן שאסור לישב בתוך ארבע אמות של תפלה.  "אל הנער הזה התפללתי", אמר רבי אלעזר: שמואל, מורה הלכה בפני רבו היה, שנאמר:  "וישחטו את הפר, ויבאו את הנער אל עלי", משום ד"וישחטו את הפר", הביאו את הנער אל עלי? אלא אמר להם עלי: קראו כהן, ליתי ולשחט. חזנהו שמואל דהוו מהדרי בתר כהן למשחט. אמר להו: למה לכו לאהדורי בתר כהן למשחט? שחיטה בזר, כשרה. איתוהו לקמיה דעלי. אמר ליה: מנא לך הא? אמר ליה: מי כתיב: "ושחט הכהן",  "והקריבו הכהנים" כתיב! מקבלה ואילך מצות כהנה, מכאן לשחיטה שכשרה בזר. אמר ליה: מימר שפיר קא אמרת, מיהו, מורה הלכה בפני רבך את, וכל המורה הלכה בפני רבו חיב מיתה. אתיא חנה וקא צוחה קמיה: "אני האשה הנצבת עמכה בזה" וגו'. אמר לה: שבקי לי דאענישיה, ובעינא רחמי ויהיב לך רבה מיניה. אמרה ליה: [לא]! "אל הנער הזה התפללתי". "וחנה היא מדברת על לבה", אמר רבי אלעזר משום רבי יוסי בן זמרא: על עסקי לבה, אמרה לפניו: רבונו של עולם, כל מה שבראת באשה, לא בראת דבר אחד לבטלה, עינים לראות, ואזנים לשמע, חטם להריח, פה לדבר, ידים לעשות בהם מלאכה, רגלים להלך בהם, דדים להניק בהם. דדים הללו שנתת על לבי, למה? לא להניק בהם? תן לי בן ואניק בהן.
פה אמר רבי אלעזר משום רבי יוסי בן זמרא: כל היושב בתענית בשבת, קורעין לו גזר דינו של שבעים שנה, ואף על פי כן, חוזרין ונפרעין ממנו דין ענג שבת. מאי תקנתיה? אמר רב נחמן בר יצחק: ליתיב תעניתא לתעניתא.
פו ואמר רבי אלעזר: חנה, הטיחה דברים כלפי מעלה, שנאמר:  "ותתפלל על ה'", מלמד שהטיחה דברים כלפי מעלה. ואמר רבי אלעזר: אליהו הטיח דברים כלפי מעלה, שנאמר:  "ואתה הסבת את לבם אחרנית". אמר רבי ישמעאל בר רב יצחק: מנין שחזר הקדוש ברוך הוא והודה לו לאליהו? דכתיב:  "ואשר הרעתי". ואמר רבי חנא בן רבי חנינא: אלמלא שלש מקראות הללו, נתמוטטו רגליהם [של שונאי ישראל]. חד דכתיב: "ואשר הרעתי". וחד דכתיב:  "הנה כחמר ביד היוצר, כן אתם בידי, בית ישראל". וחד, דכתיב:  "והסרתי את לב האבן מבשרכם, ונתתי לכם לב בשר". רב פפא אמר, מהכא:  "ואת רוחי אתן בקרבכם, ועשיתי את אשר בחקי תלכו". ואמר רבי אלעזר: משה הטיח דברים כלפי מעלה, שנאמר:  "ויתפלל משה אל ה'", אל תקרי "אל ה'" אלא, "על ה'", שכן דבי רבי אליעזר בן יעקב קורין ל'אלפין' 'עינין' ול'עינין' 'אלפין'. דבי רבי ינאי אמרי, מהכא:  "ודי זהב", מאי ו'די זהב'? אמרי דבי רבי ינאי: כך אמר משה לפני הקדוש ברוך הוא: רבונו של עולם, בשביל כסף וזהב שהשפעת להם לישראל, עד שאמרו 'די', הוא גרם שעשו את העגל. אמרי דבי רבי ינאי: אין ארי נוהם מתוך קפה של תבן, אלא מתוך קפה של בשר. אמר רבי אושעיא: משל לאדם שהיתה לו פרה כחושה ובעלת איברים, האכילה כרשינין והיתה מבעטת בו, ואמר לה: מי גרם ליך שתהא מבעטת בי? אלא כרשינין שהאכלתיך! אמר רבי חיא בר אבא, אמר רבי יוחנן: משל לאדם אחד, שהיה לו בן, הרחיצו וסכו, והאכילו והשקהו, ותלה לו כיס על צוארו, והושיבו על פתח של זונות, מה יעשה אותו הבן שלא יחטא? אמר רב אחא בריה דרב הונא, אמר רב ששת: הינו דאמרי אינשי: מלי כריסיה זני בישי, שנאמר:  "כמרעיתם וישבעו, שבעו וירם לבם, על כן שכחוני". רב נחמן  אמר, מהכא:  "ורם לבבך ושכחת את ה' אלהיך". ורבנן אמרי מהכא: ["ואכל ושבע ודשן ופנה". ואי בעית אימא מהכא]:  "וישמן ישרון ויבעט". אמר רבי שמואל בר נחמני, אמר רבי יונתן: מנין שחזר הקדוש ברוך הוא והודה לו למשה? שנאמר:  "וכסף הרביתי לה, וזהב עשו לבעל".
"וידבר ה' אל משה: לך רד".  [מאי "לך רד"? אמר רבי אלעזר:] אמר לו הקדוש ברוך הוא למשה, [משה],  רד מגדלתך. כלום נתתי לך גדלה אלא בשביל ישראל, עכשיו שישראל חטאו, למה  [לי]? מיד תשש כחו של משה, ולא היה בו כח לדבר. כיון שאמר לו:  "הרף ממני ואשמידם", אמר משה: דבר זה תלוי בי, מיד [עמד ו]נתחזק בתפלה ובקש רחמים.  משל למלך בשר־ודם  [שכעס על בנו, והיה מכהו מכה גדולה], והיה אוהבו יושב לפניו, והיה מתירא להצילו. כיון שאמר: אלמלא פלוני אוהבי היושב לפני, הרגתיך, אמר: דבר זה תלוי בי, מיד עמד והצילו.  "ועתה הניחה לי" [וגו']. [אמר רבי אבהו]: אלמלא מקרא כתוב, אי־אפשר לאמרו, מלמד שתפסו משה להקדוש ברוך הוא כביכול, כאדם שתופס לחברו בבגדו, ואמר  [לפניו: רבונו של עולם, אין אני] מניחך עד שתמחל ותסלח  [להם].  "ואעשה אותך לגוי גדול" וגו'.  "אמר רבי אלעזר: אמר משה לפני הקדוש ברוך הוא: רבונו של עולם, ומה כסא של שלש רגלים אינו יכול לעמד  [לפניך בשעת] כעסך, כסא של רגל אחד  [על אחת כמה וכמה]! ולא עוד, אלא שיש לי בשת פנים מאבותי, שלא יאמרו: ראו מה פרנס העמיד להם, בקש גדלה לעצמו ולא בקש רחמים עליהם.  "ויחל משה", אמר רבי אלעזר: מלמד שהתפלל משה עד שהחלה.  ורבא אמר: עד שהתיר לו נדרו. כתיב הכא: "ויחל משה", וכתיב התם:  "לא יחל דברו", ואמר מר: הוא אינו מוחל, אבל אחרים מוחלין לו, ושמואל אמר: עד שמסר עצמו למיתה עליהם, שנאמר:  "ואם אין מחני נא". [אמר רבא, אמר] רבי יצחק:  עד שהוחל עליהם מדת רחמים. רבנן אמרי: חולין הוא לך לעשות כדבר הזה. תניא, רבי אליעזר הגדול אומר: מלמד שהתפלל משה עד שאחזתו 'אחילו'. מאי 'אחילו'? אמר רבי אלעזר: אש של עצמות. מאי אש של עצמות? אשתא דגרמי.  "זכר לאברהם ליצחק ולישראל עבדיך, אשר נשבעת להם בך". מאי 'בך'? אמר רבי  [אלעזר]: אמר לפניו: רבונו של עולם, אלמלי בשמים וארץ נשבעת להם, הייתי אומר: מה שמים וארץ בטלים, אף שבועתך בטלה. עכשיו, שבשמך הגדול נשבעת, מה שמך הגדול, חי וקים לעולם ולעולמי עולמים, כך שבועתך קימת לעולם ולעולמי עולמים. "וכל הארץ הזאת אשר אמרתי", "אשר אמרת" מבעי ליה! אמר רבי אלעזר: עד כאן דברי תלמיד, מכאן ואילך דברי הרב. רבי שמואל בר נחמני אמר: אלו ואלו דברי תלמיד הן, והכי קאמר: דברים שאמרת לי, לך אמר להם לישראל בשמי, הלכתי ואמרתי להם לישראל בשמך, עכשיו מה אומר להם?
פח "מבלתי יכלת ה'".  "יכול ה'" מבעי ליה! אמר רבי אלעזר: אמר משה לפני הקדוש ברוך הוא: רבונו של עולם, עכשיו יאמרו העובדי כוכבים: תשש כחו כנקבה, ואינו יכול להצילן. אמר לו הקדוש ברוך הוא  [למשה]: והלא ראו כבר נסים [וגבורות] שעשיתי להם על הים. אמר לפניו: רבונו של עולם, עכשיו יאמרו: לפני מלך אחד יכול לעמד, לפני שלשים ואחד מלכים אינו יכול לעמד. אמר רבי יוחנן: מנין שחזר הקדוש ברוך הוא, והודה לו [למשה]? שנאמר:  "ויאמר ה': סלחתי כדברך". תנא דבי רבי ישמעאל: כדברך עתידין העובדי כוכבים שיאמרו, אשרי תלמיד שרבו מודה לו.  "ואולם חי אני", אמר רבא, אמר רב יצחק: מלמד שאמר לו הקדוש ברוך הוא למשה: משה, החיתני בדבריך.
פט דרש רבי שמלאי: לעולם יסדר אדם שבחו של הקדוש ברוך הוא, ואחר כך יתפלל. מנא לן? ממשה, דכתיב:  "ואתחנן אל ה' בעת ההיא", וכתיב:  "ה' אלהים, אתה החלות" וגו'. וכתיב בתריה:  "אעברה נא ואראה את הארץ הטובה" וגו'. אמר רבי אלעזר: גדולה תפלה יותר ממעשים טובים, שאין לך גדול במעשים טובים יותר ממשה רבנו, אף על פי כן, לא נענה אלא בתפלה, שנאמר:  "אל תוסף דבר אלי" וגו', וסמיך ליה: "עלה ראש הפסגה". 
ואמר רבי אלעזר: גדולה תפלה יותר מן הקרבנות, שנאמר:  "למה לי רב זבחיכם", וכתיב:  "ובפרשכם כפיכם". [אמר רבי יוחנן: כל כהן שהרג את הנפש, לא ישא את כפיו, שנאמר:  "ידיכם דמים מלאו"].  ואמר רבי אלעזר: מיום שחרב בית המקדש, ננעלו שערי תפלה, שנאמר:  "גם כי אזעק ואשוע, שתם תפלתי". ואף על פי ששערי תפלה ננעלו, שערי דמעה לא ננעלו, שנאמר:  "שמעה תפלתי ה' ושועתי האזינה, אל דמעתי אל תחרש". ואמר רבי אלעזר: מיום שחרב בית המקדש, נפסקה חומת ברזל בין ישראל לאביהם שבשמים, שנאמר:  "ואתה בן אדם קח לך מחבת ברזל, ונתת אותה קיר ברזל בינך ובין העיר". אמר רבי חנין, אמר רבי חנינא: כל המאריך בתפלתו, אין תפלתו חוזרת ריקם, מנא לן? ממשה רבנו, שנאמר:  "ואתפלל אל ה'", וכתיב בתריה:  "וישמע ה' אלי גם בפעם ההיא". איני, והא אמר רבי חיא בר אבא, אמר רבי יוחנן: כל המאריך בתפלתו ומעין בה, סוף בא לידי כאב לב, שנאמר:  "תוחלת ממשכה מחלה לב", מאי תקנתיה? יעסק בתורה, שנאמר:  "ועץ חיים תאוה באה", ואין "עץ חיים" אלא תורה, שנאמר:  "עץ חיים היא למחזיקים בה". לא קשיא, הא דמאריך ומעין [בה], הא דמאריך ולא מעין [בה]. אמר רבי חמא בר חנינא: אם ראה אדם שהתפלל ולא נענה, יחזר ויתפלל, שנאמר:  "קוה אל ה' חזק ויאמץ לבך, וקוה אל ה'". תנו רבנן: ארבע צריכין חזוק. ואלו הן: תורה, ומעשים טובים, תפלה, ודרך ארץ. תורה ומעשים טובים, מנין? שנאמר:  "רק חזק ואמץ מאד לשמר לעשות ככל התורה". 'חזק' בתורה, 'ואמץ' במעשים טובים. תפלה מנין? שנאמר:  "קוה אל ה' חזק ויאמץ לבך, וקוה אל ה'". דרך ארץ מנין? שנאמר:  "חזק ונתחזק בעד עמנו" וגו'.
צ ואמר רבי אלעזר: גדולה תענית יותר מן הצדקה, מה טעם? זה בגופו וזה בממונו. רבא לא גזר תעניתא ביומא דעיבא, משום שנאמר:  "סכתה בענן לך מעבור תפלה".
צא "ותאמר ציון: עזבני ה', וה' שכחני".  "הינו 'עזובה', הינו 'שכוחה'? אמר ריש לקיש: אמרה כנסת ישראל לפני הקדוש ברוך הוא: רבונו של עולם, אדם נושא אשה על אשתו ראשונה, זוכר מעשה הראשונה, אתה עזבתני ושכחתני.  אמר לה הקדוש ברוך הוא: בתי, שתים עשרה מזלות בראתי ברקיע ועל כל מזל ומזל בראתי לו שלשים חיל, ועל כל חיל וחיל בראתי [לו] שלשים לגיון, ועל כל לגיון ולגיון בראתי [לו] שלשים רהטון, ועל כל רהטון ורהטון בראתי לו שלשים קרטון. ועל כל קרטון וקרטון בראתי לו שלשים גסטרא, ועל כל גסטרא וגסטרא תליתי  [בו] שלש מאות וששים וחמשה אלפי רבוא כוכבים, כנגד ימות החמה, וכלן לא בראתי אלא בשבילך, ואת אמרת: "עזבתני ושכחתני"?! "התשכח אשה עולה".  אמר הקדוש ברוך הוא: כלום אשכח עולות אילים ופטרי רחמים שהקרבת לפני במדבר? אמרה לפניו: רבונו של עולם, הואיל ואין שכחה לפני כסא כבודך, שמא לא תשכח לי מעשה העגל? אמר לה:  "גם אלה תשכחנה". אמרה לפניו: רבונו של עולם, הואיל ויש שכחה לפני כסא כבודך, שמא תשכח לי מעשה סיני? אמר לה:  "ואנכי לא אשכחך". והינו דאמר רבי אלעזר, אמר רבי אושעיא: מאי דכתיב: "גם אלה תשכחנה", זה מעשה העגל. "ואנכי לא אשכחך", זה מעשה סיני.
צב חסידים הראשונים היו שוהין שעה אחת וכו'. מנא הני מילי? אמר רבי יהושע בן לוי: דאמר קרא:  "אשרי יושבי ביתך".  ואמר רבי יהושע בן לוי: המתפלל, צריך שישהה שעה אחת לאחר תפלתו, שנאמר:  "אך צדיקים יודו לשמך, ישבו ישרים את פניך". תניא נמי הכי: המתפלל צריך שישהה שעה אחת קדם תפלתו, ושעה אחת אחר תפלתו.  קדם תפלתו מנין? שנאמר: "אשרי יושבי ביתך". לאחר תפלתו מנין? דכתיב: "אך צדיקים יודו לשמך, ישבו ישרים" וגו'. תנו רבנן: חסידים הראשונים היו שוהין שעה אחת, ומתפללין שעה אחת, וחוזרין ושוהין שעה אחת. וכי מאחר ששוהין תשע שעות ביום לתפלה, תורתן היאך משתמרת? ומלאכתן אימתי נעשית? אלא מתוך שחסידים הן, תורתן משתמרת ומלאכתן מתברכת.
צג תנו רבנן: מעשה בחסיד אחד שהיה מתפלל בדרך, ובא הגמון אחד ונתן לו שלום ולא החזיר לו שלום. המתין לו עד שסים תפלתו. לאחר שסים תפלתו אמר לו: ריקא, והלא כתוב בתורתכם:  "רק השמר לך ושמר נפשך מאד", וכתיב:  "ונשמרתם מאד לנפשתיכם". כשנתתי לך שלום, למה לא החזרת לי שלום? אם  [הייתי חותך] ראשך בסיף, מי [היה] תובע [את] דמך מידי? אמר לו: המתן לי עד שאפיסך בדברים. אמר לו: אלו לפני מלך בשר־ודם היית עומד, ובא אחד ונתן לך שלום, היית מחזיר לו שלום? אמר לו: לאו. ואם היית מחזיר לו, מה היו עושים לך? אמר לו: היו חותכין את ראשי בסיף. אמר לו: והלא דברים קל־וחמר. מה אתה, שהיית עומד לפני מלך בשר־ודם שהיום כאן ומחר בקבר,  [כך]! אני, שהייתי עומד לפני מלך מלכי המלכים הקדוש ברוך הוא, שהוא חי וקים לעד ולעולמי עולמים, על אחת כמה וכמה! מיד נתפיס אותו הגמון, ונפטר אותו חסיד לביתו לשלום. תנו רבנן: מעשה במקום אחד שהיה בו ערוד, והיה מזיק את הבריות. באו והודיעו לרבי חנינא בן דוסא, אמר להם: הראוני את חורו. הלכו והראוהו חורו, והניח עקבו על פתחו. יצא ונשכו, ומת אותו ערוד. נטלו על כתפו והוליכו לבית המדרש. אמר להם: בני, ראו שאין ערוד ממית אלא חטא ממית. באותה שעה אמרו: אוי לו לאדם שפגע בו ערוד, ואוי לו לערוד שפגע בו רבי חנינא בן דוסא.
צד אמר רבי  [אמי]: גדולה דעה שנאמרה בתחלת ברכות של חול. ואמר רבי  [אמי]: גדולה דעה שנתנה בין שתי אותיות, שנאמר:  "כי אל דעות ה'", וכל מי שאין בו דעה, אסור לרחם עליו, שנאמר:  "כי לא עם בינות הוא, על כן לא ירחמנו עשהו". ואמר רבי אלעזר: גדול מקדש שנתן בין שתי אותיות, שנאמר:  "פעלת ה' מקדש ה'".  ואמר רבי אלעזר: כל אדם שיש בו דעה, כאלו נבנה בית־המקדש בימיו. 'דעה' נתנה בין שתי אותיות. 'בית־המקדש' נתן בין שתי אותיות. מתקיף לה רב אחא קרחינאה: אלא מעתה, גדולה נקמה שנתנה בין שתי אותיות? דכתיב:  "אל נקמות ה'". אמר ליה: אין, במלתיה מיהא גדולה היא.  [והינו] דאמר עולא: שתי נקמות הללו למה? אחת לטובה, ואחת  "הופיע מהר פארן".  [לרעה] דכתיב:  "אל נקמות ה', אל נקמות הופיע".
צה משנה, האומר: "על קן צפור יגיעו רחמיך", "ועל טוב יזכר שמך", "מודים מודים", משתקין אותו. גמרא. בשלמא "מודים מודים" משתקין אותו, משום דמיחזי כשתי רשיות, ו"על טוב יזכר שמך", נמי משמע על הטובה ולא על הרעה, ותנן: חיב אדם לברך על הרעה כשם שמברך על הטובה. אלא "על קן צפור יגיעו רחמיך", מאי טעמא?  פליגי בה תרי אמוראי במערבא, רבי יוסי בר אבין ורבי יוסי בר זבידא, חד אמר: מפני שמטיל קנאה במעשה בראשית, וחד אמר: מפני שעושה מדותיו של הקדוש ברוך הוא רחמים, ואינן אלא גזרות. ההוא דנחית קמיה דרבה ואמר: "אתה חסת על  [קן צפור], חוס ורחם עלינו". אמר רבה: כמה ידע האי צורבא מרבנן לרצויי למריה. אמר ליה אביי: והא "משתקין אותו" תנן?! ורבה נמי, לחדודי לאביי הוא דבעי.
צו ההוא דנחית קמיה דרבי חנינא, אמר: האל הגדול, הגבור, והנורא, והאדיר, והאמיץ והעזוז, האמתי, והיראוי, החזק, [והודאי], והנכבד.  המתין לו עד דסים. כי סים, אמר ליה: סימתינהו  [לכולהו שבחי] דמרך? למה לך כולי האי?  [אנן], הני תלת [דאמרינן],  אי לאו דאמרינהו משה רבנו באוריתא, ואתו אנשי כנסת הגדולה ותקנינהו בתפלה, אנן לא הוה אמרינן, ואת שבחתיה כולי האי? משל למלך שהיו משבחין אותו באלף אלפים דינרי כסף, והיו לו אלף אלפים דינרי זהב, והלא גנאי הוא לו.
צז אמר רבי חנינא: הכל בידי שמים חוץ מיראת שמים, שנאמר:  "ועתה ישראל, מה ה' אלהיך שאל מעמך? כי אם ליראה" וגו'. אטו  [יראת שמים], מלתא זוטרתא היא? והאמר רבי חנינא משום רבי שמעון בן יוחאי: אין להקדוש ברוך הוא בבית גנזיו, אלא אוצר של יראת שמים, שנאמר:  "יראת ה' היא אוצרו". אין, לגבי משה מלתא זוטרתא היא, [דאמר רבי חנינא]: משל לאדם שמבקשים ממנו כלי גדול ויש לו, דומה עליו ככלי קטן, קטן ואין לו, דומה עליו ככלי גדול.
מיתיבי: הקורא שמע וכופלה, הרי זה מגנה וכו'. אמר ליה רב פפא לאביי: ודלמא מעיקרא לא כון דעתיה, [ובסוף כון דעתיה]? אמר ליה: חברותא כלפי שמיא מי איכא? אי לא כון דעתיה מעיקרא, מחינן ליה במרזפתא דנפחא עד דמכוין דעתיה.
תנו רבנן: שלשה, רבן קשה ומעוטן יפה, ואלו הן: שאור, מלח וסרבנות. תנו רבנן: מעשה בתלמיד אחד שירד לפני התבה לפני רבי אליעזר, והיה מאריך יותר מדאי. אמרו לו תלמידיו: רבנו, כמה ארכן הוא זה? אמר להם: כלום מאריך יותר ממשה רבנו? דכתיב ביה:  "את ארבעים היום ואת ארבעים הלילה" וגו'. שוב מעשה בתלמיד אחד, שירד לפני התבה לפני רבי אליעזר, והיה מקצר יותר מדאי. אמרו לו תלמידיו: כמה קצרן הוא זה? אמר להם: כלום מקצר יותר ממשה רבנו? דכתיב ביה:  "אל נא רפא נא לה".
תנו רבנן, אלו ברכות שאדם שוחה בהם: באבות, תחלה וסוף. בהודאה, תחלה וסוף. ואם בא לשוח בסוף כל ברכה וברכה ובתחלת כל ברכה וברכה, מלמדין אותו שלא ישחה. אמר רבי שמעון [בן פזי], אמר רבי יהושע בן לוי משום בר קפרא: הדיוט, כמו שאמרנו. כהן גדול, בסוף כל ברכה [וברכה], והמלך, תחלת כל ברכה [וברכה] וסוף כל ברכה [וברכה]. אמר רבי יצחק בר נחמני: לדידי מפרשא לי מיניה דרבי יהושע בן לוי: הדיוט, כמו שאמרנו. כהן גדול, בתחלת כל ברכה [וברכה]. המלך, כיון שכרע, שוב אינו זוקף, שנאמר:  "ויהי ככלות שלמה להתפלל וגו', קם מלפני מזבח ה' מכרע על ברכיו". 
תנו רבנן: קדה, על אפים, שנאמר:  "ותקד בת שבע אפים  [ארץ"]. כריעה, על ברכים, שנאמר:  "מכרע על ברכיו". השתחואה, זו פשוט ידים ורגלים, שנאמר:  "הבוא נבוא אני ואמך ואחיך להשתחות לך ארצה".
צח משנה. אמרו עליו על רבי חנינא בן דוסא, שהיה מתפלל על החולים ואומר: "זה חי וזה מת". אמרו לו: מנין אתה יודע? אמר להם: אם שגורה תפלתי בפי, יודע אני שהוא מקבל. ואם לאו, יודע אני שהוא מטרף. 
גמרא. מנא הני מילי?  [אמר רבי יהושע בן לוי: אמר קרא:  "בורא ניב שפתים, שלום שלום [לרחוק ולקרוב, אמר ה' ורפאתיו"]. תנו רבנן: מעשה וחלה בנו של רבן גמליאל, ושגר שני תלמידי חכמים אצל רבי חנינא בן דוסא, לבקש רחמים עליו. כיון שראה אותם, עלה לעליה ובקש רחמים עליו. בירידתו אמר להם: לכו, שכבר חלצתו חמה. אמרו לו: וכי נביא אתה? אמר להם: לא נביא אני, ולא בן נביא אני, אלא כך מקבלני:  אם שגורה תפלתי בפי, יודע אני שהוא מקבל, ואם לאו, יודע אני שהוא מטרף. [ישבו ו]כתבו וכונו אותה שעה. וכשבאו אצל רבן גמליאל, אמר להם: העבודה, לא חסרתם ולא הותרתם, [אלא כך היה מעשה], באותה שעה חלצתו חמה, ושאל לנו מים לשתות. 
ושוב מעשה ברבי חנינא בן דוסא, שהלך ללמד תורה אצל רבן יוחנן בן זכאי, וחלה בנו של רבן יוחנן בן זכאי. אמר לו: חנינא בני, בקש עליו רחמים ויחיה. הניח ראשו בין ברכיו ובקש עליו רחמים וחיה. אמר רבי יוחנן בן זכאי: אלמלי הטיח בן זכאי את ראשו בין ברכיו כל היום [כלו], לא השגיחו עליו. אמרה לו אשתו: וכי  [חנינא] גדול ממך? אמר לה: לאו, אלא הוא דומה כעבד לפני המלך, ואני דומה כשר לפני המלך.
צט אמר רבי חיא בר אבא, אמר רבי יוחנן: כל הנביאים כלם לא נתנבאו אלא לבעלי תשובה, אבל צדיקים גמורים,  "עין לא ראתה אלהים זולתך". ופליגא דרבי אבהו, דאמר רבי אבהו: במקום שבעלי תשובה עומדין, אין צדיקים גמורים עומדין, שנאמר:  "שלום שלום לרחוק ולקרוב", 'לרחוק' ברישא, והדר 'לקרוב'.  [ורבי יוחנן אמר לך]: מאי 'רחוק'? [שהיה] רחוק מעברה מעיקרא. [מאי] 'קרוב'? [שהיה] קרוב לעברה  ונתרחק ממנה השתא. 
ואמר רבי חיא בר אבא, אמר רבי יוחנן: כל הנביאים לא נתנבאו אלא לימות המשיח, אבל לעולם הבא, "עין לא ראתה אלהים זולתך". ופליגא דשמואל, דאמר שמואל: אין בין העולם הזה לימות המשיח, אלא שעבוד גליות בלבד, שנאמר:  "כי לא יחדל אביון מקרב הארץ". ואמר רבי חיא בר אבא, אמר רבי יוחנן: כל הנביאים [כלן] לא נתנבאו אלא למשיא בתו לתלמיד חכם, ולעושה פרקמטיא לתלמיד חכם, ולמהנה לתלמיד חכם מנכסיו, אבל תלמידי חכמים עצמן, "עין לא ראתה אלהים זולתך, [יעשה למחכה לו"]. מאי "עין לא ראתה"? אמר רבי יהושע בן לוי: זה יין המשמר בענביו מששת ימי בראשית.  [רבי שמואל בר נחמני] אמר: זה עדן, שלא ראתה עין מעולם. ואי תימא: אדם [הראשון] היכן היה דר? בגן. ושמא תאמר: 'גן' זה 'עדן'? תלמוד לומר:  "ונהר יוצא מעדן להשקות את הגן.  'גן' לחוד ו'עדן' לחוד.
ק ואמר רבי  [חיא בר אבא, אמר רבי יוחנן:] אל יתפלל אדם אלא בבית שיש  [שם] חלונות, שנאמר:  "וכוין פתיחן לה בעליתה  [נגד] ירושלם". אמר רבי יעקב,  [אמר]  [רב חסדא]: כל המבקש רחמים על חברו, אינו צריך להזכיר שמו.  שנאמר:  "אל נא, רפא נא לה", ולא קא מדכר שמה דמרים. אמר רב כהנא: חציף עלי מאן דמצלי בבקתא. ואמר רב כהנא: חציף עלי מאן דמפרש חטאיה, שנאמר:  "אשרי נשוי פשע, כסוי חטאה".