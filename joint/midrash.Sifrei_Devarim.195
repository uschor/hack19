ומי האיש אשר נטע.  אין לי אלא נטע, ירש לקח ניתן לו במתנה מנין? תלמוד לומר מי האיש .

כרם. אין לי אלא כרם, מנין חמשה אילני מאכל [מחמשה מינים]? תלמוד לומר אשר נטע. יכול אפילו ארבעה אילני מאכל, וחמשה אילני סרק? תלמוד לומר כרם.

רבי אליעזר בן יעקב אומר, אין לי במשמע אלא כרם.

ולא חללו. פרט למבריך, פרט למרכיב.

ילך ושוב לביתו.  [שומע] לדברי כהן מערכי המלחמה, ויחזור.

פן ימות במלחמה. אם לא ישמע לדברי כהן, סוף מת במלחמה.

ואיש אחר יחללנו. יכול  [בנו או בן אחיו]? נאמר כאן "אחר" ונאמר להלן "אחר"; מה "אחר" האמור להלן נכרי, אף "אחר" האמור כאן נכרי.
