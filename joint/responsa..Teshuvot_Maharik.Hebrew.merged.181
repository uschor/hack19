<b>ועל </b>דבר הדלקת נרות של חנוכה אשר כתב לי הוותיק הר' ברוך יצ"ו משמך לכתוב לך מה שאמרתי לך אשתקד לשנות סדר הדלקת ליל שני מליל ראשון אני לא כך אמרתי דלמה ישנה וזה הוא שאמרתי וכן מקובלני שמאחר שכתב המרדכי בשם רבינו מאיר שיש להתחיל לצד שמאל כדי לפנות לימין משום כל הפנות וכו'. א"כ ראוי הוא להתחיל להדליק בליל ראשון בנר היותר ימיני ויברך ובליל שני כשיוסיף נר א' סמוך לו יתחיל ויברך על הנוסף שהוא יותר שמאלי כדי לפנות לימין כדברי רבינו מאיר וכן בליל שלישי כשיוסיף עוד א' סמוך לב' נרות הראשונות יתחיל בו בנוסף ובו יתחיל הברכה ואח"כ יפנה לצד ימין וכן בכל לילה ולילה ונמצא שתמיד מברך על הנוסף שהוא מורה על הנס שהרי בתוספת הימים נתוסף הנס אבל אם היה מתחיל בליל ראשון להדליק בנר השמאלית גם בליל שני ג"כ היה צריך להתחיל בו כדי לפנות לימין כדברי הר"ם וכן בליל ג' וכן כל הלילות ונמצ' שאין מברך אלא על נר אחד כל ימי חנוכה זהו שאמרתי לך וכן קבלתי וכן ראוי לעשות לפי הנראה לע"ד: