וחובר חבר.  אחד חובר את הנחש ואחד חובר את העקרב. 
ושואל אוב. זה פיתום המדבר משחיו. 
ידעוני. המדבר בפיו. 
הם עצמם בסקילה, והנשאל בהם באזהרה . אחד המעלה בזכורו, ואחד הנשאל בגלגלתו. מה בין מעלה בזכורו, לנשאל בגלגלתו? מעלה בזכורו - אין עולה כדרכו, ואין נשאל בשבת; נשאל בגלגלתו - עולה כדרכו ונשאל בשבת. 
[ודורש אל המתים. זה המרעיב עצמו והולך ולן בבית הקברות כדי שתשרה עליו רוח הטומאה. וכשהיה ר"ע מגיע לפסוק זה, היה אומר, "חבל עלינו. מה אם מי שמדבק בטומאה - רוח טומאה שורה עליו; המדבק בשכינה, דין הוא שתשרה עליו רוח הקדש! ומי גרם -  כי אם עונותיכם היו מבדילים ביניכם לבין אלהיכם ".]