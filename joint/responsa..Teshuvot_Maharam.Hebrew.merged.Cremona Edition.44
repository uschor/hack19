<b>ואשר </b>שאלת על היהודי שהלך למניין ונתן מעות לגוי להשכיר לו פועלי' לבנות לו בית אם מותר אם לאו נראה דאסור לפי דברי ספר התרומה שאוסר אמירה לגוי אפילו מערב שבת לעשות מלאכה בשבת והביא ראייה מפ' מי שהחשיך שבת דף קנג מי שהחשיך בדרך נותן כיסו לנכרי ופירש רש"י מבעוד יום ומפ' בגמ' מאי טעמא הלא שלוחו הוא ומתרץ משום דאין אדם עומד על ממונו אי לא שרית ליה וכו' הא לאו הכי אסו' אפי' מבעוד יום והא דשרו בית הלל בפ"ק דשבת דף יז עם השמש היינו כשהגוי עושה המלאכה מאליו בביתו ולא בבית הישראל ואין לי להאריך ואמיר' לגוי לא שרי אלא לאחר השבת לומר לגוי מדוע לא הדלקת הנר בשבת שעברה: 