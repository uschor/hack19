‎הבה נרדה ונבלה שם שפתם. בלבל לשונותם ולא יבין אחד מהן לשון של חברו, שהלשון הראשון היו מדברים בלשון הקדש, ובו בלשון נברא העולם.
אמר הקדוש ברוך הוא, בעולם הזה על ידי יצר הרע חלקו בריותי ונחלקו לשבעים לשון. אבל לעולם הבא, משוין כלן כתף אחד לקרא בשמי ועובדין אותי, שנאמר: כי אז אהפך אל עמים שפה ברורה לקרא כלם בשם ה' לעבדו שכם אחד , ויבטל שעבוד האמות מישראל, ויהיו עובדים אותו בשמחה, שנאמר: עבדו את ה' בשמחה . אבל אמות העולם, יהיו עובדין אותו ברעדה. כגון אדם שבנו משרת לפניו, משרת בשמחה. אומר, אם אקלקל מעט לפני אבי, אינו כועס עלי שהוא אוהב אותי, לכך עובד בשמחה. אבל העבד הנכרי, משרת ביראה. אומר, אם אקלקל לפניו כועס עלי. לכך עובדו ביראה.
כך אמות העולם מה כתיב עליהם, למה רגשו גוים ולאמים יהגו ריק . כל המזמור מדבר על אמות העולם. מה כתיב בסוף המזמור, עבדו את ה' ביראה וגילו ברעדה, נשקו בר אמר להם דוד, הזהרו בעצמכם ולא תסלפו הדרך, פן יאנף ותאבדו דרך. כלומר, בדבר מעט הוא כועס עליכם. אבל על ישראל מה כתיב: עבדו את ה' בשמחה באו לפניו ברננה . ואותו המזמור על ישראל נאמר, שהרי יסדו דוד על התודה, כדכתיב, מזמור לתודה .