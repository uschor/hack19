סנהדרין פרק י - איבעיא להו: בן, מהו שיקיז [דם] לאביו? רב מתנה אמר:  "ואהבת לרעך כמוך". רב דימי בר חנינא אמר: "מכה אדם ומכה בהמה", מה "מכה בהמה", לרפואה פטור, אף "מכה אדם", לרפואה פטור. רב לא שביק לבריה למשקל ליה סילוא. מר בריה דרבינא לא שביק לבריה למפתח ליה כותא, דלמא חביל, והוה ליה שגגת אסור. אי הכי, אחר נמי? אחר, שגגת לאו, בנו, שגגת חנק.
קכב משנה. זקן ממרא, על פי בית־דין, שנאמר:  "כי יפלא ממך דבר למשפט" וגו'. ושלשה בתי דינים היו שם: אחד [יושב] על פתח הר הבית, ואחד [יושב] על פתח העזרה, ואחד [יושב] בלשכת הגזית. באים לזה שעל פתח הר הבית, ואמר להם: כך דרשתי, וכך דרשו חברי, כך למדתי, וכך למדו חברי. אם שמעו, אמרו להם. ואם לאו, אלו ואלו באים לאותן שעל פתח העזרה, ואומר: כך דרשתי, וכך דרשו חברי, כך למדתי, וכך למדו חברי. אם שמעו, אמרו להם. ואם לאו, אלו ואלו באים לבית־דין הגדול שבלשכת הגזית, שמשם תורה יוצאה לכל ישראל, שנאמר:  "מן המקום ההוא אשר יבחר ה'". חזר לעירו ושנה ולמד כדרך שהיה לומד, פטור. ואם הורה לעשות, חיב, שנאמר:  "והאיש אשר יעשה בזדון לבלתי שמע" וגו', אינו חיב, עד שיורה לעשות. תלמיד שהורה לעשות, פטור. נמצא חמרו, קלו.
קכג תניא, אמר רבי יוסי: מתחלה לא היו מרבין מחלקת בישראל, אלא בית־דין של שבעים ואחד יושבים בלשכת הגזית, ושני בתי דינין של עשרים ושלשה, אחד יושב על פתח הר הבית, ואחד יושב על פתח העזרה, ושאר בתי דינים של עשרים ושלשה יושבים בכל עירות ישראל. הצרך הדבר לשאל, שואל מבית־דין שבעירו. אם שמעו, אמרו להם. ואם לאו, באים לזה שסמוך לעירו. אם שמעו, אמרו להם. ואם לאו, באים לזה שעל פתח הר הבית וכו', עד באים ללשכת הגזית, ששם יושבים מתמיד של שחר עד תמיד של בין הערבים, ובשבתות ובימים טובים יושבים בחיל. נשאלה שאלה בפניהם, אם שמעו, אמרו להם, ואם לאו עומדין למנין, רבו המטמאין, טמאו. רבו המטהרין, טהרו. משרבו תלמידי שמאי והלל שלא שמשו כל צרכן, רבו מחלקת בישראל, ונעשית תורה כשתי תורות. משם כותבין ושולחין בכל מקומות: כל מי שהוא חכם, ושפל ברך, ודעת הבריות נוחה הימנו יהא דין בעירו. משם מעלין אותו להר הבית, משם לעזרה, משם ללשכת הגזית.
שלחו מתם: אי זהו בן עולם הבא? ענותן, ושפל ברך, שיף עיל, שיף ונפיק, וגריס באוריתא תדירא, ולא מחזיק טיבותא לנפשיה. יהבו ביה רבנן עינוהי ברב עולא בר אבא.
תנו רבנן: ארבעה צריכין הכרזה: מסית, ובן סורר ומורה, וזקן ממרא, ועדים זוממים. בכולהו כתיב בהו: "וכל העם, וכל ישראל". בעדים  כתיב: "והנשארים" דלאו כולי עלמא חזו לסהדותא.
קכה תנו רבנן: שלשה, מיתתן בידי אדם: המתנבא מה שלא שמע וכו', כגון: צדקיהו בן כנענה, דכתיב:  "ויעש לו צדקיה בן כנענה קרני ברזל". מאי הוה ליה למיעבד? רוח נבות אטעיתה! דכתיב:  "ויאמר ה': מי יפתה את אחאב, ויעל ויפל ברמת גלעד? [וגו'] ויצא הרוח ויעמד לפני ה', ויאמר: אני אפתנו [וגו'], ויאמר: תפתה וגם תוכל, צא ועשה כן". אמר רב יהודה: מאי 'צא'? צא ממחצתי. מאי 'רוח'? אמר רבי יוחנן: רוחו של נבות היזרעאלי. הוה ליה למידק, כדרבי יצחק, דאמר רבי יצחק: סגנון אחד עולה לכמה נביאים, ואין שני נביאים מתנבאים בסגנון אחד. עובדיה אמר:  "זדון לבך השיאך". ירמיה אמר:  "תפלצתך השיא אתך זדון לבך". והני, מדקאמרי כלהי בהדדי, שמע מינה: לאו כלום קאמרי. דלמא, לא הוה ידע ליה להא דרבי יצחק. יהושפט הוה התם, וקאמר להו, דכתיב:  "ויאמר יהושפט: האין פה נביא לה' עוד?" אמר ליה: הא איכא כל הני! אמר ליה: כך מקבלני מבית אבי אבא: סגנון אחד עולה לכמה נביאים, ואין שני נביאים מתנבאים בסגנון אחד.
המתנבא מה שלא נאמר לו, כגון: חנניה בן עזור, דקאי ירמיה בשוק העליון, וקאמר:  "כה אמר ה' צבאות: הנני שבר את קשת עילם". נשא חנניה קל־וחמר בעצמו: ומה עילם, שלא באה אלא לעזר את בבל, אמר הקדוש ברוך הוא: "הנני שבר את קשת עילם", כשדיים עצמן, על אחת כמה וכמה! אתא איהו בשוק התחתון, אמר:  "כה אמר ה': וגו', שברתי את על מלך בבל". אמר לו רב פפא לאביי: האי, לחברו נמי לא נאמר. אמר לו: כיון דאתיהיב קל־וחמר למדרש, כמאן דאיתמר ליה דמי, הוא ניהו דלא נאמר לו. המתנבא בשם עבודת כוכבים, כגון: נביאי הבעל. הכובש את נבואתו, כגון: יונה בן אמתי. והמותר על דברי נביא, כגון: חבריה דמיכה, דכתיב:  "ואיש אחד מבני הנביאים אמר אל רעהו: בדבר ה' הכיני נא" וגו', וכתיב:  "ויאמר לו: יען אשר לא שמעת" וגו'. ונביא שעבר על דברי עצמו, כגון: עדו הנביא, דכתיב:  "כי כן צוה אתי", וכתיב:  "ויאמר לו: גם אני נביא כמוך", וכתיב:  "וישב אתו", וכתיב:  "וילך וימצאהו אריה".
תני תנא קמיה דרב חסדא: הכובש את נבואתו לוקה. אמר ליה: מאן דאכיל תמרי בארבילא לקי, מאן מתרי ביה? אמר אביי: חבריה נביאי. מנא ידעי? אמר אביי: דכתיב:  "כי לא יעשה ה' אלהים דבר, כי אם גלה סודו". ודלמא הדרי ביה? אם איתא דהדרי ביה, אודועי הוו מודעי לכולהו נביאי. והא יונה, דהדרי ביה ולא אודעוה? יונה מעיקרא, נינוה נהפכת אמרו ליה, איהו לא ידע אי לטובה, אי לרעה. המותר על דברי נביא, מנא ידע דאיענש? דיהב ליה אות. והא מיכה, דלא יהב ליה אות ואיענש! היכא דמחזק שאני. דאי לא תימא הכי, אברהם בהר המוריה, היכי שמע ליה יצחק? אליהו בהר הכרמל, היכי סמכי עליה, ועבדי שחוטי חוץ? [אלא, היכא דמחזק שאני].
קכו "ויהי אחר הדברים האלה, והאלהים נסה את אברהם",  "אחר" מאי? אמר רבי יוחנן משום רבי יוסי בן זמרא: אחר דבריו של שטן, דכתיב:  "ויגדל הילד ויגמל". אמר שטן לפני הקדוש ברוך הוא: רבונו של עולם, זקן זה חננתו למאה שנה פרי בטן, מכל סעודה שעשה, לא היה לו תור אחד או גוזל אחד להקריב לפניך? אמר לו: כלום עשה, אלא בשביל בנו, אם אני אומר לו: זבח את בנך לפני, מיד זובחו. מיד, "והאלהים נסה את אברהם ויאמר קח נא את בנך", אמר רבי שמעון בר אבא: אין 'נא' אלא לשון בקשה, משל למלך בשר־ודם, שעמדו עליו מלחמות הרבה, והיה לו גבור אחד ונצחן. לימים עמדה עליו מלחמה חזקה, אמר לו: בבקשה ממך, עמד לי במלחמה זו, שלא יאמרו: ראשונות אין בהם ממש. אף הקדוש ברוך הוא, אמר לאברהם: נסיתיך בכמה נסיונות, ועמדת בכלן, עכשיו עמד לי בנסיון זה, שלא יאמרו: אין ממש בראשונים. 'את בנך', שני בנים יש לי. 'את יחידך', זה יחיד לאמו, וזה יחיד לאמו. 'אשר אהבת', תרויהו רחימני להו. 'את יצחק'. וכל כך למה? כדי שלא תטרף דעתו עליו. קדמו שטן לדרך, אמר לו:  "הנסה דבר אליך תלאה וגו', הנה יסרת רבים וידים רפות תחזק. כושל יקימון מליך וגו', כי עתה תבוא אליך ותלא". אמר לו:  "ואני בתמי אלך". אמר לו:  "הלא*) יראתך כסלתך". אמר ליה: "זכר נא מי הוא נקי אבד". כיון דחזי דלא קא שמיע ליה, אמר ליה: "ואלי דבר יגנב", כך שמעתי מאחורי הפרגוד: "שה לעולה", ואין "יצחק לעולה". אמר לו: כך ענשו של בדאי, שאפלו אמר אמת, אין שומעין לו. רבי לוי אומר: אחר דבריו של ישמעאל ליצחק, אמר לו ישמעאל ליצחק: אני גדול ממך במצוות, שאתה מלת בן שמונת ימים, ואני בן שלש עשרה שנה. אמר לו: ובאיבר אחד אתה מגרה בי? אם אמר לי הקדוש ברוך הוא: זבח עצמך לפני, אני זובח, מיד, "והאלהים נסה את אברהם".
אמר רבי אבהו, אמר רבי יוחנן: בכל, אם יאמר לך נביא: עבר על דברי תורה, שמע לו, חוץ מעבודת כוכבים, שאפלו מעמיד לך חמה באמצע הרקיע, אל תשמע לו. תניא, רבי יוסי הגלילי אומר: הגיעה תורה לסוף דעתה של עבודת כוכבים, לפיכך נתנה תורה ממשלה בה, שאפלו מעמיד לך חמה באמצע הרקיע, אל תשמע לו. תניא, אמר רבי עקיבא: חס־ושלום שהקדוש ברוך הוא מעמיד חמה לעוברי רצונו, אלא כגון: חנניה בן עזור, שמתחלתו היה נביא אמת, ולבסוף נביא שקר.