שלשה ספרים מגאוני ישראל הקדמונים נפתחים לפנינו היום בזה ואלה הם: א הלכות קצובות דרב יהודאי גאון. ב סידור פרשיות של ימים טובים והפטורות שלהן. ושניהם על פי כתב יד ישן נושן אשר לדע ראססי No. 1089. ג שאלות ותשובות הגאונים על פי כת״י דע ראססי 327 הנכתב בשנת ן׳ לאלף השישי 1290 בקשתיל בואן. והוספתי עליהם עוד שני דברים יקרים. א לקוטים שונים מכת״י דע ראססי 327. ב עשרה שאלות מרב סעדיה גאון בתחיית המתים ע״פ כת״י הנ״ל ועוד חמשה ספרים ערוכים בידי אשר אוציאם לאורה בקרוב אי״ה בכמה מחברות אחרות אשר אכנה את שמותם בזה. א שאלות ותשובות לרב נטרונאי גאון. ב הולכות נידה. ג תשובות הגאונים. ד תשובות לרב האי גאון. ה שאלות ותשובות הגאונים יותר משלש מאות שו״ת. ובאשר הנני נכון אי״ה כאשר ירחיב לי ה׳ לכתוב מחברת מיוחדת על הספרים האלה אשר תכלכל חקירות עליהם ועל מחבריהם והערות והגהות בדבריהם ומרוב טרדותי מרוב עבודה ומחסרון הספרים הדרושים לי לזה אבוא כהיום בקצרה להעיר על דבר השלשה הספרים אשר אציעם כהיום לפניך קורא יקר לראשונה לבל אדחה אותך לזמן אחר ואקיים בי דברי משל הקדמוני אבות פרק ב׳ משנה ה׳ הלל אומר וכו׳ „ואל תאמר לכשאפנה אשנה שמא לא תפנה“ ואף כי כעת לא תעלה בידי להרחיב העיון והחקירה בזה כאשר ישפיקו לאיש כמוני ולדכותי דברי ר׳ טרפון ייסרוני אבות פ״ב משנה כ״א „הוא היה אומר לא עליך המלאכה לגמור ולא אתה בן חורין להבטל ממנה“ לכן אנסה כעת מילים אחדים עליהם כאשר תשיג ידי במעט עיון ובבחינת דברי הקודמים לפני בספר בית האוצר לשד״ל לעמבערג תר״ז תולדות רש״י ווארשויא תרכ״ב ולזאת כיניתי הצעתי ואת בשם „דברים אחדים“ ואם ירחיב ה׳ את גבולי ויבצע את מפעלי ויניח לי מטרדותי וישיביני למקום סופרים וספרים אז אבוא במשפט באר על כל נעלם ואוסיף הערות והגהות ומראה מקום ואשימם במחברת מיוחדת אי״ה.