פו. לאה טוענת על ראובן שהלותה לו ליטר' למחצית שכר על משכנות ועל אמונתו וע"מ  מלוה אותם על משכנות טובים וקבעה לו זמן ולבסוף בקש אותה שהיתה משאלת לו מעיל  ולא מעות אלא ס' פשוטים וראובן משיב אמת כי הלותה ליטר' על אמונתי והמעיל והשאר בגדים שבידה הן פקדון גבה כי כעסתי עם חמותי ונתתי' לך לשמור והמעות לא קבלתי להלות אלא באשראי והנה לא פרעו לי לא משלי ולא משלך. לאה תשבע על המשכון שלה שכך הי' התנאי ביניהם שלא לחלותם זולתי על המשכנות ולא בהקפה א"כ אם שינה לפי דבריה והלוה אותם באשראי ונפסדו ישלם לה הקרן ועל אודות הריוח אם הי' נמצא הריוח בהקפה הי' צריך לתת לה גם מן השכר לפי התנאי שביניהם או פלג באגר או תילתא הכל כמו שפסק ר"י פרק הגוזל קמא בבא קמא ק"ב ע"א וע"ב גבי הנותן מעות לשלוחו לקח בהן חטים ולקח בהן שעורי' אם פחתו פחתו לו אם הותירו הותירו לאמצע. ואין להקשות ניהמני' לראובן שכך הי' התנאי להלות באשראי אם ירצה במגו דאי בעי אמר נאנסו בביתי הא ל"ק דכיון דאיהי מוחזקת במשכנות והיא טוענת שלותה על אותו משכון לא אמרי' מגו להוציא כמו שהוכיח ר"י פ"ק דב"מ ב' ע"א תוס' ד"ה וזה ואין להאריך, וראובן ישבע כמו כן אם יש ריוח שבועת אפוטרופי' ושותפי' הנשבעי' שלא בטענה ואם ימצא שום ריוח יתן לה חלקה כדפי' ושלום מאיר בר' ברוך זלה"ה.