<b>והקדש בחמישיתו לכפר.</b> נראה דכוונת רבינו הגאון ז"ל כאן לחומש דאוכל תרומה חלה וביכורים. דנפק"ל מדכתיב ואיש כי יאכל קודש בשגגה ויסף חמישיתו עליו וגו'. ומנאה ג"כ הרמב"ם ז"ל אלא שכללה במצוה אחת עם עשה דמעילה בהקדש. אע"פ שאינם ענין זה לזה כלל. ובכל אחד נאמרה בתורה מצוה מיוחדת לגמרי בפ"ע. וזהו ג"כ ע"פ דבריו בשורש י"ד אע"ג דלא דמי להנך דהתם כ"כ. ויש מקום לחלק ברווחא ואין להאריך בזה. אבל אין דעת רבינו הגאון ז"ל כן. וגם עיקר דברי הרמב"ם ז"ל בשורש י"ד לא שמיעא לי' לרבינו הגאון ז"ל ולא ס"ל. אלא דרכו בזה כדרך הבה"ג וסייעתו ז"ל למנות כל עונשי העבירות כל אחד בפ"ע. כמו שבאו בתורה בכל עבירה ועבירה מצוה בפ"ע. וכמו שביאר הרמב"ן ז"ל שם שאין דברי הרמב"ם ז"ל מוכרחין בשורש זה כלל. ומה שהשיבו כמה מהאחרונים ז"ל על דברי הרמב"ן בזה אין בדבריהם ממש כמו שביארנו בזה במקומו בפתיחתנו למנין העונשין ברחבה ואכמ"ל בזה. ולכן גם כאן רבינו הגאון ז"ל לטעמי' אזיל ומנה חומש דתרומה מצוה מיוחדת בפ"ע. וכן באזהרותיו בדבור לא תענה מנה במעילה מצוה בפ"ע ובאוכל תרומה מצוה בפ"ע. ושם דבריו מבוארים קצת יותר שכתב שם וז"ל נתתי כפר בתוספת חומש ואוכל קדש שוגג וכו' עיי"ש. וזה מבואר דקאי על אכילת תרומה דלית בה תשלומי חומש אלא באכילה דוקא. ודבריו הם ממש כלישנא דקרא. כי יאכל קדש בשגגה. דקאי על תרומה כדדרשו בספרא פרשת אמור ובפ"ב דפסחים ובכמה דוכתי. והנה במתני' דפרק הזהב בבא מציעא נ"ה ע"ב תנן חמשה תומשין הן ואלו הן האוכל תרומה ותרומת מעשר ותרומת מעשר של דמאי והחלה והביכורים מוסיף חומש. והפודה נטע רבעי ומע"ש שלו מוסיף חומש הפודה את הקדישו מוסיף חומש. הנהנה שוה פרוטה מן ההקדש מוסיף חומש. והגוזל את חבירו שו"פ ונשבע לו מוסיף חומש עיי"ש. וכולן מנאן רבינו הגאון ז"ל כאן. דאוכל תרומה ותרומת מעשר ותרומת מעשר של דמאי וחלה וביכורים. דכולהו בכלל תרומה נינהו. מנה כאן במצוה זו. וחומש דפודה מע"ש ונ"ר מנה לעיל מצוה קל"ג וכלל בה גם חומש דפודה הקדישו. וכדרכו ז"ל כמו שביארנו שם. וחומש דמועל בהקדש מנה לעיל מצוה קמ"ז וחומש דגוזל מנה במצוה קמ"א. וכן באזהרותיו מנאן כולן בפרט כל אחד בפ"ע כמו כאן. בדבור לא תגנוב. ובדבור לא תענה עיי"ש. והבה"ג וסייעתו ז"ל מנו במנין העשין במצוה אחת חמשה חומשין ודבריהם סתומים. ואפשר שכוונתם למנותן חמש מצות כדרך שמנאן רבינו הגאון ז"ל. ועי' מש"כ הרשב"ץ ז"ל בזה"ר עשין סי' נ"ו. ובמש"כ מפרשי אזהרות הר"י אלברגלוני ז"ל במצוה זו שהאריכו בזה שכפי הנראה מאזהרות הר"י אלברגלוני והר"ש בן גבירול ז"ל שהבינו כוונה אחרת בדברי הבה"ג במצוה זו עיי"ש. והדברים תמוהים. דבלתי ספק כוונת הבה"ג כמש"כ הרשב"ץ וכדברי רבינו. הגאון ז"ל כאן. ואין כדאי להאריך בזה. אלא שלא נתבאר אם כוונת הבה"ג למנותן כולן במצוה אחת או בחמש מצות: 
