והיה האיש אשר לא ישמע אל דברי - שלושה מיתתן בידי שמים: הכובש נבואתו כיונה בן אמיתי .והמוותר על דברי הנביא כחבירו של מיכה. ונביא שעובר על דברי עצמו. ושלשה מיתתם בבית דין: המתנבא מה שלא שמע כצדקיה בן כנעניה. ומה שלא נאמר לו כחנניה בן עזור, שהיה שומע דברים מפי ירמיה והיה מתנבא בשוק העליון והולך ומתנבא בשוק התחתון. והמתנבא בשם עבודה זרה ואומר: כך אמרה עבודה זרה, אפילו כיון את ההלכה לטמא את הטמא ולטהר את הטהור  [מיתתו בידי אדם שנאמר] אך הנביא אשר יזיד לדבר דבר בשמי: