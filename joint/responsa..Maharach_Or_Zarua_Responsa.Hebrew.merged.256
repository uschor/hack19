<b>ראובן </b>טוען על הקהל לקחתם לי משכון עבור המס שלא כדין כי אתם ידעתם שאף ע"פ שנשאתי קודם תביעת המס לא ניתן לי הנדוניא עד אחר תביעת המס וזה עצמו הוא ביד אחר במקום אחר ונותן ממנו מס ואפטרופא של הקהל משיב כך המנהג כאן שהממון נגרר אחר הגוף ובמקום שאדם דר צריך ליתן אפילו ממה שיש במקום אחר וגם ליתן מחובותיו אעפ"י שלא הגיע עדיין זמן הפרעון כן תעשה גם אתה ע"כ הטענות. והשבתי וז"ל קטונתי מנוער, ומדעת נבער, לכן לבי יסער, לדבר לפני יושבי שער, מורי הרב ר' יונתן ובני ישיבתו, אכן מדבר המלך ודתו אדון לפניו בקרקע כי נ"ל אני עבדו אם בשעת הנישואין שהיתה קודם תביעת המס אמר חמיו לנפקד במעמד חתנו מעות שיש לי בידך תנם לחתני לזמן פלוני הרי קנאם. 