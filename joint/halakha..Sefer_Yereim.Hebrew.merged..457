<b>סימן תנז שעה </b> <br>מליקות. יתברך שם יוצרנו לעד צוה למלוק קרבנות תורים ובני יונה בין עולת בין חטאת דכתיב בפ' ויקרא א' ט"ו בעולה ומלק את ראשו והקטיר המזבחה ובחטאת העוף כתיב בפ' צו את אהרן <i data-commentator="Toafot Re'em" data-order="1"></i> ומלק את ראשו ממול ערפו ולא יבדיל. וכשם שמליקה חטאת העוף ממול עורף כך מליקת עולת העוף ממול עורף דתניא בת"כ ומלק מליקה ממול עורף יכול בכ"מ פי' אפילו שלא ממול עורף הרי אתה דן נאמר כאן מליקה ונאמר להלן מליקה מה מליקה שנאמר להלן ממול עורף אף כאן ממול עורף אי מה מליקה שנאמר להלן אינו מבדיל אף כאן אינו מבדיל ת"ל והקטיר המזבחה ונמצה דמו אפשר לומר מאחר שהוא מקטיר הוא מוצה אלא מולקו כדרך הקטרתו מה הקטרה הראש לעצמו והגוף לעצמו אף מליקה הראש לעצמו והנוף לעצמו ומנין שהקטרה הראש בעצמו כשהוא אומר והקטיר אותם <i data-commentator="Toafot Re'em" data-order="2"></i> הכהן המזבחה הרי הקטרת הראש אמור הא אינו אומר כאן את ראשו והקטיר אלא. הקטרת הראש לעצמו. ובמה הוא מולק באצבעו הימנית כדתנן בפ' חטאת העוף זבחים ס"ח א' מלק בשמאל פסול וטעמא כדאמרינן במנחות פרק א' י' א' אמר רבה בר בר חנה כ"מ שנאמר אצבע וכהונה אינו אלא ימין ומלק הכהן כתיב ומסקינן במנחות או אצבע או כהונה אע"ג דפליג ר"ש בברייתא דתניא <i data-commentator="Toafot Re'em" data-order="3"></i> מלק בשמאל פסול ור' שמעון מכשיר לא קימ"ל כותיה. דתנן <i data-commentator="Toafot Re'em" data-order="4"></i> בפ' חטאת העוף זבחים ס"ח א' מלק בסכין פסולה מנלן דתניא ס"ה א' יכול ימלקנה בסכין ודין הוא אם שחיטה שלא קבע לה כהן קבע לה כלי מליקה שקבע לה כהן אינו דין שיקבע לה כלי ת"ל הכהן ומלק שלא תהא אלא בכהן אמר ר' עקיבא וכי עלתה על לב שזר קרב על גבי המזבח אלא למה נאמר הכהן ומלק שלא תהא מליקה אלא בעצמו של כהן יכול ימלקנו בין מלמעלה בין מלמטה ודין <i data-commentator="Toafot Re'em" data-order="5"></i> הוא ומה בהמה שחטאתה למעלה עולתה למטה עוף שחטאתו למטה אינו דין שעולתה למטה ת"ל ומלק את ראשו והקטיר המזבחה אמור לענין הקטרה ואמור לענין מליקה מה הקטרה למעלה אף מליקה למעלה ואמרינן בזבחים פרק קדשי קדשים זבחים ס"ד ב' אמר רב זוטרא בר טוביה אמר רב כיצד מולקין חטאת העוף אוחז שתי גפיה בשני אצבעותיו ושני רגליה כשני אצבעותיו ומותה צוארו על גודלו במתניתא תנא ציפרנא מלבר אוחז שני גפיה כשתי אצבעותיו ושני רגליה בשתי אצבעותיו ומותח צוארו על רוחב שתי אצבעותיו ומולק וזו היא מעבודות קשות שבמקדש. 