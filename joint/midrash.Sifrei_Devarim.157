שום תשים. מת, מנה אחר תחתיו. 
מלך. ולא מלכה. 
אשר יבחר ה' א-להיך בו.  על פי נביא. 
בקרבך. ולא מחוץ לארץ. 
אחיך. ולא אחרים. 
תשים עליך מלך. והלא כבר נאמר. שום תשים עליך מלך, ומה תלמוד לומר תשים עליך מלך? שתהא אימתו עליך. מכאן אמרו מלך,  אין רוכבים על סוסו ואין משתמשים בשרביטו ואין רואים אותו ערום ולא כשהוא מסתפר ולא בבית המרחץ. 
[מקרב אחיך תשים. כל משימות שאתה משים לא יהא אלא מקרב אחיך, מכאן אמרו אין ממנין פרנס עד שתהא אמו מישראל.]
דבר אחר,  תשים עליך מלך, זו מצות עשה. 
לא. תוכל לתת עליך איש נכרי. זו מצות לא תעשה. 
איש נכרי. [מכאן אמרו , אין ממנים פרנס על הצבור ,עד שתהא אמו מישראל]. 
אשר לא אחיך הוא. [זה העבד].  כשהיה אגריפס מגיע ל זה, היה בוכה עד שהיו גלגלי עיניו דומעות. והיו אומרים לו כל ישראל, "אל תירא אגריפס. אחינו אתה, אחינו אתה". 