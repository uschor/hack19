חתן בר"ח<br><b>חתן </b>שהל להיות בר"ח יש לי מזקנים להתבונן שמפטירין בר"ח שכך כתוב בתשובות שאלתי שבתות של חתן אם היתה באחת מן ד' פרשיות הללו במה מפטירין והשיבוני בשם רבותי' שבוורמש"א מוטב להפטיר בשל פרשה וכן היה מעשה בימי רבי' הקדוש ר' יצחק הלוי והורה בשל פרשה יפטירו לפי שהפטרות של ד' פרשיות הן כתובין בתלמוד ואילו הפטרת חתן לא מצינו כתובה בתלמוד אלא שמחה בעלמא עכ"ל התשובה וא"כ ה"נ הפטרת ר"ח שהוזכרה בתלמוד מדחה הפטרת חתן שלא הוזכרה ויותר גדולה מזו השיב רבי' ר' משולם בר' משה לר' נחמיה וששאלת אם יזדמן לך חתן באותה שבת של ר"ח טבת או בשבת של ארבעה פרשיות במה מפטירין נהגו לדחות אותה הפטרה של חתן שלא מצינו לא כתובה ולא שנויה מפי רבותי' לפיכך נידחת מפני הקבועות והשנויות וכ"ש להפטרת של ד' פרשיות שעיקרן מן התורה ואין ממירין בשום מקום. אשתקד בשנה שעברה ישבו זקני קהלינו ונתיישבו בדבר ונמנו וגמרו שלא להחליף אותן הפטרות שאומרין באלול ומט"ו באב ואילך באותה הפטרה של חתן הואיל ופסקה רב כהנא ויש להם סמך מדברי רבותינו ומהכא מצינו למידק אם אירע הפטרה של חתן בשבת שר"ח חל בא' בשבת שמפטירין במחר חודש לפי שכתובה ונישנית בתלמוד וזו הפטרה של חתן לא כתובה ולא נישנית ונדחית מפניה דאע"ג שאין קוראין מענינו של דבר מפטירין מענינו של דבר עכ"ל רבי' משלם ומעתה יש ללמוד דכ"ש שאין דוחין הפטרה דר"ח גופיה מפני הפטרה דחתן:  