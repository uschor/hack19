מתני' פירס עליה סדין מפני החמה או תחתיה מפני הנשר או שפירס על גבי הקנוף פסולה אבל פורס הוא ע"ג נקליטי המטה. כתוב בתשובת הגאונים הא דקתני במתני' פירס עליה סדין מפני החמה או תחתיה מפני הנשר פסולה היינו היכא דחמתה מרובה מצלתה בלא סדין. אבל אם צלתה מרובה מחמתה כשירה ואין סדין פוסלתה והיינו כמו שפירשתי לעיל סימן יד דאין מצטרף סכך פסול בהדי סכך כשר היכא דבלא סכך פסול צלתה מרובה וכענין זה פירש ר"ת מפני החמה שמייבשת את הסכך ומתוך זה נעשה חמתה מרובה וכן תחתיה מפני הנשר שאלמלא הסדין היה נושר ונעשית חמתה מרובה והסדין מנעו מליפול וכיון שהסדין גורם שעל ידו צלתה מרובה מחמתה פסולה. לפרש"י ז"ל קשה למה תיפסל אם פירס טליתו להגן עליו מפני החמה או מפני הקיסמין  דמאי שנא מלנאותה ועוד מצינו דלקמן בפרק הישן סוכה דף כז: ברבי יהודה בר' אילעאי כשהגיע חמה למרגלותיו  עמד ופירס עליה סדין וק"ל לפי' הגאונים מ"ש לנאותה דכשרה  אפילו לנאותה פסולה אם חמתה מרובה ואם צלתה מרובה אפי' מן מפני הנשר נמי כשרה  ולפירוש ר "ת ניחא  דמוקי לה כשצלתה מרובה: גמ' אמר רב חסדא ל"ש אלא מפני הנשר  אבל לנאותה כשרה: 