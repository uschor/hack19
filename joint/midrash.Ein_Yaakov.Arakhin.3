ערכין פרק ג - ד משנה נמצא: אומר בפיו חמור מן העושה מעשה, וכן מצינו שלא נחתם גזר דין על אבותינו במדבר אלא על לשון־הרע, שנאמר:  "וינסו אתי זה עשר פעמים". וגו'.
ה פסקא: "שלא נחתם" וכו'. ממאי? דילמא משום דאכתי לא מלאה סאתם? דאמר רב המנונא: אין הקדוש ברוך הוא נפרע מן האדם עד שתתמלא סאתו, שנאמר:  "במלאות שפקו יצר לו"  [אמר ריש לקיש]: אמר קרא:  "וינסו אתי זה עשר פעמים ולא שמעו בקולי", על זה נחתם עליהם גזר דין. תניא, אמר רבי אלעזר בן פרטא: בוא וראה כמה גדול כחו של לשון הרע, [מנלן]? ממרגלים. ומה מרגלים שהוציאו שם רע על עצים ואבנים, כך! מוציא שם רע על חבריו, על אחת כמה וכמה! ממאי? דילמא משום דרבי חנינא בר פפא? דאמר רבי חנינא בר פפא: דבר גדול דברו מרגלים באותה שעה, דכתיב:  "כי חזק הוא ממנו". [אל תקרי: "כי חזק הוא ממנו", אלא "ממנו"]. כביכול אפלו בעל הבית אין יכול להוציא כליו משם. אלא אמר  [רבה], אמר ריש לקיש: אמר קרא:  "וימתו האנשים מוצאי דבת הארץ רעה, במגפה לפני ה'", על דבת הארץ שהוציאו.
ו תניא: אמר רבי יהודה: עשר נסיונות נסו אבותינו את המקום במדבר, ואלו הן: שנים בים, ושנים במים, שנים במן ושנים בשלו. אחד בעגל ואחד במדבר פארן. שנים בים; אחד בירידה ואחד בעליה. בירידה, דכתיב  "ויאמרו אל משה: המבלי אין קברים" וגו'. בעליה, כדרב הונא, דאמר רב הונא: ישראל שבאותו דור, מקטני אמנה היו. כדדרש רבה בר מרי: מאי דכתיב:  "וימרו על ים בים סוף, [ויושיעם למען שמו"]. מלמד, שהיו ישראל ממרים באותה שעה, ואמרו: כשם שאנו עולים מצד זה, כך מצריים עולים מצד אחר, ואמר לו הקדוש ברוך הוא לשר של ים: פלט אותם ליבשה! אמר לפניו: רבונו של עולם, [כלום] יש עבד שנותן לו רבו מתנה, וחוזר ונוטלה הימנו? אמר לו הקדוש ברוך הוא: אני נותן לך אחד ומחצה שבהם. אמר לפניו: רבונו של עולם, [כלום] יש עבד שתובע את רבו? אמר לו הקדוש ברוך הוא: נחל קישון יהא ערב. מיד נפלטו ליבשה, דכתיב:  "וירא ישראל את מצרים מת על שפת הים". שנים במים, במרה, וברפידים. במרה, דכתיב:  "ויבאו מרתה ולא יכלו לשתת מים ממרה". וכתיב:  *))"וילנו העם על משה". ברפידים, דכתיב:  "ויחנו ברפידים ואין מים לשתת העם", וכתיב:  "וירב העם עם משה". שנים במן, שנאמר:  "[אל תצאו]" ויצאו. "אל תותירו" ויותירו. שנים בשליו, בשליו ראשון ובשליו שני. בשליו ראשון:  "בשבתנו על סיר הבשר". בשליו שני, דכתיב:  "והאספסף אשר בקרבו התאוו תאוה". עגל כדאיתיה. ובמדבר פארן כדאיתיה.
ז אמר רבי יוחנן משום רבי יוסי בן זימרא: מאי דכתיב:  "מה יתן לך ומה יוסיף לך לשון רמיה"? אמר הקדוש ברוך הוא ללשון: כל אבריו של אדם זקופין, ואתה מוטל. כל אבריו של אדם מבחוץ ואתה מבפנים. ולא עוד אלא שהקפתי לך שתי חומות; אחת של עצם ואחת של בשר. "מה יתן לך ומה יוסיף לך לשון רמיה". ואמר רבי יוחנן משום רבי יוסי בן זימרא: כל המספר לשון הרע, כאלו כופר בעקר, שנאמר:  "אשר אמרו ללשננו נגביר שפתינו אתנו, מי אדון לנו". ואמר רבי יוחנן משום רבי יוסי בן זימרא: כל המספר לשון הרע, נגעים באים עליו, שנאמר:  "מלשני בסתר רעהו, אותו אצמית".  וכתיב התם:  "לצמיתת", ומתרגמינן 'לחלוטין'. ותנן: אין בין מצרע מוסגר למצרע מחלט אלא פריעה ופרימה. אמר ריש לקיש: מאי דכתיב:  "זאת תהיה תורת המצרע", זו היא תורתו של מוציא שם רע. ואמר ריש לקיש: מאי דכתיב:  "אם ישך הנחש בלוא לחש, [ואין יתרון לבעל הלשון"]. לעתיד לבוא מתקבצות  כל החיות [ובאות] אצל הנחש, ואומרות לו: ארי דורס ואוכל, זאב טורף ואוכל, אתה, מה הנאה יש לך? אומר להן: ומה יתרון לבעל הלשון? ואמר ריש לקיש: כל המספר לשון הרע, מגדיל עונותיו עד לשמים, שנאמר:  "שתו בשמים פיהם ולשונם תהלך בארץ". אמר רב חסדא, אמר מר עוקבא: כל המספר לשון הרע, ראוי לסקלו באבן, כתיב הכא:  "אותו אצמית", וכתיב התם:  "צמתו בבור חיי וידו אבן בי". ואמר רב חסדא, אמר מר עוקבא: כל המספר לשון הרע, אמר הקדוש ברוך הוא: אין אני והוא יכולין לדור בעולם. שנאמר:  "[מלשני בסתר רעהו, אותו אצמית, גבה עינים ורחב לבב], אותו לא אוכל", אל תקרי "אותו' [לא אוכל"], אלא "אתו [לא אוכל"]. ואיכא דמתני לה על גסי הרוח. אמר רב חסדא, אמר מר עוקבא: כל המספר לשון הרע, אמר לו הקדוש ברוך הוא לשר של גיהנם: אני עליו מלמעלה ואתה עליו מלמטה נדוננו, שנאמר:  "חצי גבור שנונים עם גחלי רתמים". אין 'חץ' אלא לשון,  שנאמר:  "חץ שחוט לשונם מרמה דבר", ואין 'גבור' אלא הקדוש ברוך הוא, שנאמר:  "ה' כגבור יצא". "גחלי רתמים", הינו גיהנם. אמר רב חמא בר חנינא: מאי תקנתם של מספרי לשון הרע? אם תלמיד חכם הוא, יעסק בתורה, שנאמר:  "מרפא לשון עץ חיים", ואין 'לשון' אלא לשון הרע, שנאמר: "חץ שחוט לשונם". ואין "עץ חיים", אלא תורה, שנאמר:  "עץ חיים היא למחזיקים בה". ואם עם־הארץ הוא, ישפיל דעתו, שנאמר:  "וסלף בה שבר ברוח", רבי  [אחא] ברבי חנינא אמר: ספר, אין לו תקנה! שכבר כרתו דוד ברוח הקדש, שנאמר:  "יכרת ה' כל שפתי חלקות, לשון מדברת גדלות". אלא מה תקנתו, שלא יבוא לידי לשון הרע, אם תלמיד חכם הוא, יעסק בתורה, ואם עם הארץ הוא, ישפיל דעתו, שנאמר: "וסלף בה שבר ברוח".
ח תנא דבי רבי ישמעאל: כל המספר לשון הרע, מגדיל עונות כנגד שלש עברות: עבודה זרה וגלוי עריות ושפיכות דמים, כתיב הכא:  "לשון מדברת גדלות", וכתיב בעבודה זרה:  "אנא חטא העם הזה חטאה גדלה", בגלוי עריות, כתיב:  "ואיך אעשה הרעה הגדלה הזאת וחטאתי לאלהים". בשפיכות דמים כתיב:  "גדול עוני מנשוא". 'גדולות', אימא תרתי? הי מיניהו מפקת? במערבא אמרי: "לשון תליתאי קטיל תלתא", הורגת למספרו ולמקבלו ולאומרים עליו. אמר רבי חמא בר חנינא: מאי דכתיב:  "מות וחיים ביד לשון" וכי יש יד ללשון? אלא לומר לך: מה יד ממיתה, אף לשון ממיתה. אי, מה יד אינה ממיתה אלא בסמוך לה, אף לשון אינה ממיתה אלא בסמוך לה? תלמוד לומר:  "חץ שחוט לשונם", אי, מה חץ שחוט, עד ארבעים וחמשים אמה, אף לשון עד ארבעים וחמשים אמה? תלמוד לומר: "שתו בשמים פיהם ולשונם תהלך בארץ". וכי מאחר דכתיב: "שתו בשמים פיהם", "חץ שחוט [לשונם"] למה לי? הא קמשמע לן: דקטיל כחץ. ומאחר דכתיב: "חץ שחוט לשונם", "מות וחיים ביד לשון" למה לי? כדרבא, דאמר רבא: דבעי, חיי, בלישניה, דבעי מיית, בלישניה. היכי דמי לישנא בישא? אמר  [רבה]: כגון דאמר: איכא נורא בי פלניא. אמר לו אביי: מאי קא עביד? גלויי מלתא בעלמא הוא? אלא דמפיק בלשון הרע, ואמר:  [היכא משתכחא] נורא? אלא בי פלניא, דאיכא בשרא וכורי. אמר  [רבה]: כל מלתא דמתאמרה באפי מרה, לית בה משום לישנא בישא. אמר לו אביי: כל־שכן! דאיכא חוצפא ולישנא בישא. אמר לו: אנא כי הא דרבי יהודה סבירא לי: דאמר רבי יהודה: מימי לא אמרתי דבר וחזרתי לאחורי. אמר  [רבה] בר רב הונא: כל מלתא דמתאמרה באפי תלתא לית בה משום לישנא בישא. מאי טעמא? חברך, חברא אית ליה, וחברא דחברך, חברא אית ליה. כי אתא רב דימי אמר: מאי דכתיב:  "מברך רעהו בקול גדול, בבקר השכים, קללה תחשב לו", כגון דאיקלע לאושפיזא, וטרחו קמיה שפיר, למחר נפיק יתיב בשוקא ואמר: "רחמנא ליברכיה לפלניא דהכי טרח קמאי", ושמעי אינשי ואזלי ואנסי ליה. תני רב דימי אחוה דרב ספרא: לעולם אל יספר אדם בטובתו של חברו, שמתוך טובתו בא לידי  [רעתו]. ואיכא דאמרי: רב דימי אחוה דרב ספרא חלש, על רב ספרא לשיוליה ביה. אמר להו: תיתי לי דקימית כל דאמור רבנן. אמרו ליה: האי, מי מקימת? לעולם אל יספר אדם בטובתו של חברו [שמתוך טובתו בא לידי גנותו]. אמר ליה: לא  שמיע לי, דאי הוה שמיע לי, קימתיה.
ט אמר רבי שמואל בר נחמני, אמר רבי יונתן: על שבעה דברים נגעים באים: על לשון הרע, ועל שפיכות דמים ועל שבועת שוא, ועל גלוי עריות, ועל גסות הרוח, ועל הגזל, ועל צרות העין. על לשון הרע, דכתיב:  "מלשני בסתר רעהו, אותו אצמית". על שפיכות דמים, דכתיב:   ["ואל] יכרת מבית יואב זב ומצרע" וגו'. ועל שבועת שוא, דכתיב:  "ויאמר נעמן: הואל קח ככרים". וכתיב:  "וצרעת נעמן תדבק בך". על גלוי עריות, דכתיב:  "וינגע ה' את פרעה נגעים גדלים ואת ביתו". על גסות הרוח דכתיב:   ["וכחזקתו] גבה לבו עד להשחית וימעל בה' אלהיו [וגו], והצרעת זרחה במצחו". ועל הגזל דכתיב:  "וצוה הכהן ופנו את הבית", ותנא: הוא כנס ממון שאינו שלו, יבוא הכהן ויפזר ממונו. ועל צרות העין, דכתיב:  "ובא אשר לו הבית והגיד לכהן לאמר: כנגע נראה לי בבית", ותנא דבי רבי ישמעאל: מי שמיחד ביתו לו. איני והאמר רבי ענני ברבי ששון: למה נסמכה [פרשת] בגדי כהנה לפרשת קרבנות? לומר לך: מה קרבנות מכפרין, אף בגדי כהנה מכפרין. [כתנת מכפרת על שפיכות דמים, דכתיב:  "ויטבלו את הכתנת בדם". מכנסים מכפרים על גלוי עריות, דכתיב:  "ועשו להם מכנסי בד לכסות בשר ערוה". מצנפת מכפרת על גסי הרוח, כדרבי חנינא, דאמר רבי חנינא: יבוא דבר שבגבה ויכפר על מעשה גבה. אבנט מכפרת על הרהור הלב, אהיכא דאיתיה.   "והיה על לב אהרן".) חשן מכפר על הדינין דכתיב:  "ועשית חשן משפט". אפוד מכפר על עבודת כוכבים, דכתיב:  "ואין אפוד ותרפים". מעיל מכפר על לשון הרע, אמר הקדוש ברוך הוא: יבוא דבר שבקול ויכפר על מעשה הקול. ציץ מכפר על מעשה עזי פנים, כתיב הכא:  "והיה על מצח אהרן", וכתיב התם:  "ומצח אשה זונה היה לך". לא קשיא, הא, דאהנו מעשיו, הא, דלא אהנו מעשיו. אי אהנו מעשיו, אתו נגעים עליה, אי לא אהנו מעשיו, מעיל מכפר. והאמר רבי סימון, אמר רבי יהושע בן לוי: שני דברים לא מצינו להם בקרבנות כפרה, בדבר אחר מצינו להם כפרה, שפיכות דמים ולשון הרע. שפיכות דמים, בעגלה ערופה, ולשון הרע, בקטרת. דתניא רבי חנינא: למדנו לקטרת שמכפרת, דכתיב:  "ויתן את הקטרת ויכפר על העם", ותנא דבי רבי ישמעאל: על מה קטרת מכפרת? על לשון הרע. אמר הקדוש ברוך הוא: יבוא דבר שבחשאי ויכפר על מעשה חשאי. קשיא שפיכות דמים אשפיכות דמים. קשיא לשון הרע אלשון הרע. שפיכות דמים אשפיכות דמים לא קשיא, הא, דידיע מאן קטליה, הא, דלא ידיע מאן קטליה, דידיע מאן קטליה, בר קטלא הוא! במזיד ולא אתרו ביה. לשון הרע אלשון הרע לא קשיא, הא, בצינעא הא, בפרהסיא].
י בעא [מיניה] רבי שמואל בר  [נדב] מרבי חנינא, [ואמרי לה רבי שמואל בר נדב, חתניה דרבי חנינא מרבי חנינא], ואמרי לה מרבי יהושע בן לוי: מה נשתנה מצרע שאמרה תורה:  "בדד ישב מחוץ למחנה מושבו"? הוא הבדיל בין איש לאשתו ובין איש לרעהו, לפיכך אמרה תורה: "בדד ישב מחוץ למחנה מושבו". אמר רבי יהושע בן לוי: מה נשתנה מצרע שאמרה תורה:  יביא שתי צפרים לטהרתו? אמר הקדוש ברוך הוא: הוא עשה מעשה פטיט, לפיכך [אמרה תורה] יביא קרבן פטיט. תנו רבנן:  "לא תשנא את אחיך בלבבך", יכול לא יכנו לא יסטרנו לא יקללנו, תלמוד לומר:  "בלבבך"! בשנאה שבלב הכתוב מדבר. מנין לרואה דבר מגנה בחברו, שחיב להוכיחו? תלמוד לומר:  "הוכח תוכיח את עמיתך". [הוכיחו ו]לא קבל, מנין שיחזר ויוכיחנו? תלמוד לומר: "תוכיח", מכל מקום. יכול אפלו פניו משתנים? תלמוד לומר:  "לא תשא עליו חטא".
יא תניא, אמר רבי טרפון: תמה אני [אם] יש בדור הזה [מי] שיכול להוכיח, אם יאמר [לו]: טל קיסם מבין שניך, אומרים לו: טול קורה מבין עיניך. אמר רבי אלעזר [בן עזריה]:  תמה אני אם יש בדור הזה מי שיודע להוכיח. אמר רבי יוחנן [בן נורי]: מעיד אני עלי שמים וארץ, שהרבה פעמים לקה עקיבא בן יוסף, על ידי, שהייתי קובל עליו לפני רבן גמליאל, וכל־שכן שהוסיף בי אהבה, לקים מה שנאמר:  "אל תוכח לץ פן ישנאך, הוכח לחכם ויאהבך". בעא מיניה רבי יהודה בריה דרבי שמעון:  תוכחה לשמה וענוה שלא לשמה, הי מיניהו עדיפא? אמר ליה: מי לא מודית דענוה לשמה עדיפא? דאמר מר: ענוה, גדולה מכלן, שלא לשמה נמי עדיפא! דאמר רב יהודה, אמר רב: לעולם יעסק אדם בתורה ובמצוות, אף על פי שלא לשמן, שמתוך שלא לשמן בא לשמן, הי דמי תוכחה לשמה וענוה שלא לשמה? כי הא דרב הונא וחיא בר רב, הוו יתבי קמיה דשמואל, אמר להו  חיא בר רב: חזי מר דקא מצער לי רב הונא. קביל עליה דתו לא מצער ליה. בתר דנפיק, אמר ליה: הכי והכי קא עביד. אמר ליה: אמאי לא אמרת לי באפיה? אמר ליה: חס לי דליכסוף זרעיה דרב על ידאי. עד היכן תוכחה? רב אמר: עד הכאה. ושמואל אמר: עד קללה. רבי יוחנן אומר: עד נזיפה. [כתנאי, רבי אלעזר אומר: עד הכאה. רבי יהושע אומר: עד קללה. בן עזאי אומר: עד נזיפה]. אמר רב נחמן בר יצחק: ושלשתן מקרא אחד דרשו, שנאמר:  "ויחר אף שאול ביהונתן, ויאמר לו: בן נעות המרדות", וכתיב:  "ויטל שאול את החנית עליו להכתו". מאן דאמר: עד הכאה, דכתיב: "להכתו". מאן דאמר: עד קללה, דכתיב:  "לבשתך ולבשת ערות אמך". ולמאן דאמר: עד נזיפה, דכתיב: "ויחר". ולמאן דאמר: עד נזיפה, והכתיב הכאה וקללה? שאני התם, דאגב חביבותא יתירתא דהוה [ביה] ליהונתן בדוד, מסר נפשיה טפי. עד היכן לא ישנה אדם מאכסניא שלו? רב אמר: עד הכאה. ושמואל אמר עד שיפשילו כליו לאחוריו. בהכאה דידיה כולי עלמא לא פליגי. בהפשלת כליו לאחוריו כולי עלמא נמי לא פליגי. כי פליגי בהכאה דדביתהו. מר סבר: כיון דלדידיה לא קא מצער ליה, מאי נפקא ליה מינה, ומר סבר אתי לאיטרודי. וכל כך למה? דאמר מר: אכסנאי פוגם ונפגם.
יב אמר רב יהודה, אמר רב: מנין שלא ישנה אדם מאכסניא שלו? מן התורה, שנאמר:   ["עד] המקום אשר היה שם אהלה בתחלה". רבי יוסי ברבי חנינא אמר: מהכא:  "וילך למסעיו", מאי ביניהו? איכא ביניהו אכסניא דאקראי. אמר רבי יוחנן: מנין שלא ישנה אדם  [מאמנותו ומאמנות] אבותיו? שנאמר:  "וישלח המלך שלמה ויקח את חירם מצר, בן אשה אלמנה הוא ממטה נפתלי ואביו איש צרי חרש נחשת, וימלא את החכמה ואת התבונה ואת הדעת לעשות כל מלאכה בנחשת". ואמר מר: אמיה מדבית דן.  [וכתיב]: "ואתו אהליאב בן אחיסמך למטה דן" .
יג עד היכן תכלית יסורין? [אמר רבי אלעזר]: כל שארגו לו בגד ללבש ואינו מתקבל עליו. מתקיף לה  [רבא] זעירא, ואיתימא רבי שמואל בר נחמני: גדולה מזו אמרו: אפלו נתכונו למזג לו בחמין, ומזגו לו בצונן. בצונן ומזגו לו בחמין. ואת אמרת כולי האי? מר בריה  [דרבינא] אמר: אפלו נהפך לו חלוקו. רבא אמר ואיתימא [רב חסדא ואיתימא] רבי יצחק, ואמרי לה במתניתא תנא: אפלו הושיט ידו לכיס לטל שלש ועלו בידו שתים, ודוקא שלש ועלו בידו שנים, אבל שתים ועלו שלש, לא! דלא אית טירחא למשדייא, וכל כך למה? דתנא דבי רבי ישמעאל: כל שעברו עליו ארבעים יום בלא יסורין, קבל עולמו. במערבא אמרי: פרענות מזדמנת לו. תניא, רבי אליעזר הגדול אומר: אלמלא בא הקדוש ברוך הוא עם אברהם יצחק ויעקב בדין, אינן יכולין לעמד מפני התוכחה, שנאמר:  "ועתה התיצבו ואשפטה אתכם לפני ה', את כל צדקות ה' אשר עשה אתכם ואת אבותיכם".
יד  "זה דור דורשיו מבקשי פניך יעקב סלה". פליגי בה רבי יהודה נשיאה ורבנן, חד אמר: דור לפי פרנס, וחד אמר: פרנס לפי דורו. למאי הלכתא? אילימא למעליותא. דמר סבר: אי מעלי דרא מעלי פרנס, ומר סבר: אי מעלי פרנס מעלי דרא, הא איכא יהויקים? דלא מעלי ודריה מעלי! והא איכא צדקיהו? דהוה מעלי ודריה לא הוה מעלי! דאמר רבי יוחנן משום רבי שמעון בן יוחאי: מאי דכתיב:  "בראשית ממלכת יהויקים בן יאשיהו מלך יהודה".  "ובראשית ממלכת צדקיהו מלך יהודה", בקש הקדוש ברוך הוא להחזיר את העולם לתהו ובהו בשביל יהויקים, וכיון שנסתכל בדורו נתישבה דעתו. בקש הקדוש ברוך הוא להחזיר את העולם לתהו ובהו בשביל דורו של צדקיהו, וכיון שנסתכל בצדקיהו נתישבה דעתו. אלא לענין תוקפא וניחותא קאמרינן.