<big><strong>תיח.</strong></big><br><b>מקדים</b> וראש לקוראים זוכה עומד וקורא. יהי כזית הודו וכרעננים יפרה. יהיו לרצון אמריו ורוח קודש לו יערה. רוב ברכות נערכות יעטנו מורה. את מציקו ואת עושקו יזרנו במזרה. או סקל יסקל או ירה יירה: אני פותח בברוך ובעתרת שלום. אצלתי לך ברכה בכתר בראשך להלום. מעטה ברכה תעטה תתעטף אף תגלום. כל יקר באוצרותיך נפך ספיר ויהלום. אמנם צדק תדבר ופן תאלם אלום. התיצב והכן לך קום ועמוד וקרב הלום: יחליף ימיר ילבש כח עוז ותעצומות. כבוד חכמים יירש וינחל יש עולמות. ברכות טוב באסמיו ואוכל לו בשדמות. עיניו מישרים יחזו ונאות הוד נחמות. חיים ארוכים יחיה נצח בימינו נעימות. חיים של עושר וכבוד חיים של חילוץ עצמות: רחש לבי בקרבי עיני ליתן להשית. על מאור המנהיר ומזהיר בעששית. מתחזק במשמרתו קבוע כעמוד ואשית. מיוסד וניצב ונכון כאבן היסוד ושית. ראש מעדנים יתיר לבו יכונן וישית: עמוד עמוד עמוד ר' פלוני בר' פלוני החתן לבראשית:<b>לעיל:</b> שמונה פסוקים אחרונים שבתורה יחיד קורא אותם שלא להפסיק בפטירתו של יסוד עולם. והוא נקרא החתן הגומר את המצוה. כאילו עשאה כולה. ונקראת על שמו. והוא נוטל ספר תורה בזרועו וגוללו. דין גדול שבכולן: ומביאין ספר תורה שני וחוזר חלילה. חינוך לתורה בהדרן עלך. וקורא בראשית עם כל ימי היצירה והמנוחה. גם הוא חתן נעלה. כמחנך ונכנס לחופה. ונוטל תורתו וגוללה. ומביאין ספר תורה שלישי וקורא בפנחס. ביום השמיני עצרת: ומפטיר בנביא ויעמד שלמה. תפילת גמר הבניין בגמר החג: כך נהגו העם על פי ההלכה: ורב יהודאי גאון פסק בה"ג. ויקרא תחלה ג' פסוקים ביהושע ויהי אחרי מות משה. עד כאשר דברתי אל משה. לשם עיניינו של יום. ואחרי כן ויעמד שלמה. כהלכה שנוייה במגילה: ועומד השליח ציבור ופוסקין צדקה בציבור איש כאשר ידבנו לבו: וחוזר למקומו ופותח באשרי: קראו תהילה יעמדו על עמדם. ויאמרו על המגדל אחת אחת. והציבור יענו שנייה לה: