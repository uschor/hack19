שיר מזמור לאסף אלקים אל דמי לך. זה שאמר הכתוב  שומר מצוה לא ידע דבר רע.  באשר דבר מלך שלטון. הצדיקים אומרים להקב"ה מה תעשה אומר לו קום והוא קם שנאמר  קומה ה'. שוב והוא שב שנאמר  שובה ה'. אומרים לו אל תישן והוא מתעורר שנאמר  עורה למה תישן. והוא מתעורר שנאמר  ויקץ כישן ה'. אומר לו אל דמי והוא שומע שנאמר  מקים דבר עבדו ועצת מלאכיו ישלים. וכן ישעיה אומר  על חומותיך ירושלים הפקדתי שומרים.  אל תתני דמי לו עד יכונן וישים. הוי אלקים אל דמי לך. אתה דומם ואנו דוממים שנאמר  ישבו לארץ ידמו. החרשתנו.  ה' ילחם לכם וגו'. לכך אל תחרש. אל תחרש ואל תשקוט אל עד שאתה רואה בעלבון בניך. וכן הוא אומר  כי הנה אויביך יהמיון.  הוי המון עמים רבים כהמות ימים יהמיון:
 על עמך יערימו סוד. באין על עמך בשביל שאנו מקיימין את התורה שנאמר  סוד ה' ליראיו. יתיעצו על צפוניך. נוטלין עצה על מזבחך לעקרו. הדא הוא דכתיב  על ירך המזבח צפונה. שלא נקריב קרבנות לפניך:
 אמרו לכו ונכחידם מגוי. כל זמן שישראל קיימין הוא נקרא אלקי ישראל. ואם נעקר ישראל אלקי מי נקרא. כי נועצו לב יחדו. כל מה שהם עושים ומרגישים עלינו בשבילך הוא שנאמר  על ה' ועל משיחו: