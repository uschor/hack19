 אלו שמות שאין נמחקין הכותב אל"ף למ"ד אל"ף דל"ת יו"ד ה"י שדי צבאות אהיה אשר אהיה רבי יוסי אומר צבאות חול אמר ר"ש בן אלעזר של בית אגודה היו כותבין בירושלים והיו מוחקין צבאות שהיו נוהגין בו חול שנאמר  ופקדו שרי צבאות בראש העם:
הכותב אל"ף למ"ד מארבע אותיות יו"ד ה"י מד' אותיות אינן נמחקין מפני שיש שמות כיוצא בהן שי"ן דל"ת משדי צבא מצבאות א׳ ה׳ מאהי' הרי אלו נמחקין מפני שאין שמות כיוצא בהן:
כל האותיות המשמשות לשם בין מלפניו בין מלאחריו הרי אלו נמחקין בה׳ כה׳ לה׳ וה׳ בכל"ו הרי אלו נמחקין וכיוצא בהן ומלאחריו אלהינו אלהיכם אלהיהם נ"ו כ"ם ה"ם הרי אלו נמחקין וכיוצא בהן ויש אומרים כ"ם מאלהיכם אינו נמחק:
וכל שמות הדיוטות שאותיותיהם אותיות השם הרי אלו נמחקין כי יודע אלהים כי ביום אכלכם ממנו ונפקחו עיניכם והייתם כאלהים  הראשון קודש והשני חול כי ה׳ אלהיכם הוא אלהי האלהים  הראשון קודש והשני חול:
ואדני האדנים  הראשון קודש והשני חול אלהי אברהם  קודש ואלהי נחור  חול אלהי אביהם  חול אלהים לא תקלל   משמע קודש וחול ר"ש אומר קודש   כי על כן ראיתי פניך כראות פני אלהים הרי זה חול מחנה אלהים  הרי זה קודש:
כל השמות האמורים באברהם קודש חוץ מאחד שהוא חול שנא׳  ויאמר אדני אם נא מצאתי חן בעיניך וי"א [קודש]  ויהי כאשר התעו אותי אלהים ר׳ חנינא אחיו של ר׳ יהושע אומר קודש שאלולי אלהים כבר התעו אותי:
כל השמות האמורים בלוט חול חוץ מהאחרון  ויאמר לוט אליהם אל נא אדני. כל השמות האמורים במיכה חול ר׳ יוסי אומר ביו"ד ה"י קודש באל"ף למ"ד חול חוץ מבית האלהים  בשילה  וכל השמות האמורים בנבות קודש חוץ מברך נבות אלהים ומלך  וכל השמות האמורים בגבעת בנימין ר׳ אליעזר אומר חול ר׳ יהושע אומר קודש אמר לו רבי אליעזר וכי היאך  אפשר שהמקום מבטיח ואינו עושה אמר לו ר׳ יהושע המקום  מבטיח ועושה :
אספרה אל חוק  הרי זה  חול אל אלהים בציון  הראשון חול והשני קודש להלוך אל אל במשפט  הראשון חול והשני קודש עמנואל  ועמנו אל  הראשון  [חול] והשני קודש הראשון [אינו] נחלק והשני  נחלק:
 ויהי כאשר התעו אותי אלהים  ומי אל כמוך  הראשון חול והאחרון קודש תאשם שומרון כי מרתה באלהיה  הרי זה קודש רבי נתן אומר בבית אלהיו  הרי זה קודש ואתה באלהיך תשוב  הרי זה קודש אלהים נצב בעדת אל בקרב אלהים ישפט  משמש קודש וחול יסגירני אל אל עויל  הראשון קודש והשני חול כי אל אל  [האמר] נשאתי  הראשון חול והשני קודש ואמר ר"א בנו של ר"י הגלילי ואל יהי מקום  [לזעקתי]  יש לאל ידי  ואין לאל ידך  בהיות לאל ידך  אל  [מות]  כולם חול ואלהים אמר לבהלני  קודש חדל לך מאלהים אשר  [עמי]  קודש כדברי ר' יוסי בר יהודה אלוהים זדים קמו עלי  קודש אלא שהקורא צריך שיהא מפסיק בקריאתו אלהים. זדים קמו עלי. אבל רחום וחנון ארך אפים ורב חסד מלך מלכים מרומם גדול עליון צדיק וישר חסיד תמים גבור הרי אלו נמחקין והמקלל בהן עצמו וחבירו חייב גוים ומתים אחד חייב דיין ונשיא חייב שתים וי"א על הנשיא חייב שלש המקלל  אביו [ואמו] בשם המיוחד הרי זה טעון סקילה ועל הכינויים הרי הוא באזהרה: