<b>סימן סח </b>אשר שאלתני על אשה שיושבת תחת בעלה ואינה בת בנים ונודרת ואינה מקיימת ובעלה רוצה לגרשה בלא כתובה דהיא מן היוצאים בלא כתובה ומשמע מדברי מהר"ם דגם בזמנינו נוהג דין זה אלא שהיא טוענת דהואיל ואינה בת בנים לא הפסידה כתובתה דטעמא דנודרת משום כלוי בנים והרי היא אינה בת בנים או דילמא מצי למימר שמא תיענש היא בשאר פורענות וילקה גם הוא עמה. לכאורה בצד הראשון יפה חלקת דהכי דייק מהר"ם במרדכי אהיכא דעובר הוא על החרם. אמנם נראה דיש לחלק ואיכא למימר דהיכא דאינה בת בנים מצי טעין אלו לא פשעת ונדרת ולא קיימת הוי מתרחיש לי ניסא כמו שנעשה לאמנו שרה ע"ה והכי אשכחן ממש בתלמודא דהיכא דמצי למימר ליה דהוה לך למעבד מאי דמחייבת ולדידי הוי מתרחיש ניסא מצי טעין כדאמרינן פ' המקבל אהא דקאמר שמואל לא שנו אלא שזורעה ואכלה חגב אבל לא זרעה כלל מצי למימר הוה מתרחש ליה ניסא לא יבושו בעת רעה כו' ופריך עלה מרועה שהניח עדרו כו' ואמאי לימא נמי אי הוה התם מתקיים בי גם את הדוב גם את הארי כו' גם שאירע לדוד המלך ומשני כדאיתא התם אלמא דמצי למימר הוה מתרחיש לי ניסא הכי נמי מצי טעין הוה מתקיים בי היפלא מה' דבר וגו'. אמנם לא ברירא לי לחלק מש"ה אלא דהאידנא בלאו הכי אנשים ונשים פרוצים בנדרים צריך דקדוק היטב להוציא אשה בלא כתובה משום נדרים אמנם דכתבת דמצי למיטען שמא תיענש היא בשאר פורעניות אין נראה כלל ושגגה היא בידך דאשירי כתב דאפי' אם אכלה דבר איסור חלב ודם אינה יצאה בלא כתובה ואע"ג דודאי איתנהו עונשין מרובין על חלב ודם אין להאריך יותר מזה דע לך שהוגד לי בנסתר איך קלקלת השורה נגדי בכתבך ואומרך דברים בענין התנגדות דמהר"ם אלי לא קבלתי עליך לישנא בישא אמנם אם היית עושה חבת ופסעת על דת נגדי ושקילנא למטרפסאי על אשר אטמתי אזני משמוע דיבה עליך מכמה מבקשי רעתך רבנים ותלמידים ובעלי בתים מ"מ אמרו חז"ל הנעלבים ואינם עולבים עליהם הכתוב אומר ואוהביו כצאת השמש בגבורתו. נאם הקטן והצעיר שבישראל: 
