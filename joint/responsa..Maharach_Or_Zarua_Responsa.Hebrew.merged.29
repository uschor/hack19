<b>כתב </b>רבינו אבא מארי זצ"ל שרבינו שמחה זצ"ל הורה הלכה למעשה לבטל מי חלב לכתחלה ברוב בעלמא לפי שאיסורה דרבנן ואיני מבין דפרק כל הבשר ד' קיב אסר רב נחמן להניח כדא דמילחא אצל כדא דכמכא פירוש כותח בתיבה אחת דילמא לאו אדעתיה ויפול מן הכותח לתוך המלח ואחר כך יתן המלח לתבשיל של בשר ומה בכך והלא לכתחלה יכול ליתן מעט כותח שאין בו חלב ממש אלא נסיובי דחלבא דהיינו מי חלב, ואי משום דמילחא לטעמא עבידא וטעמא לא בטיל הרי פירשו התוס' דהיינו דוקא במלח שגופו אסור כגון של הקדש וכיוצא בו אבל מלח ותבלין שנאסרו מחמת בליעה בטלי שאין כח לאסור יותר מן הנאסר, ולפי' השר מקוצי וריצב"א ניחא שכתב בספר המצות משמם כיון שהמלח נמס ומוליך איסורו עמו בכל הקדירה לא בטיל, ומיהו שמעתי מר' שמואל ב"ר אהרן בשם ספר יריאים שנסיובי דחלבא קודם שהרתיחן ויש בהם ממשות חלב הוו דאורייתא ואז ניחא. 