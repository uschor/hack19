<b>חלה </b>הראשונה או השניה במקום שנהגו בה אם נתערבה בחולין צריך אחד ומאה לבטלה מין במינו כגון של חיטין בשל חיטים ויטיל אחת לשם חלה והאחרות מותרות לזרים ואם בשאינה מינה כגון פת חיטים בשעורים סגי בס' ואם נתערבה ברוב חולין ולא במאה אז מותרות דווקא לכהן אפילו קודם שטבל ולא לזרים [הג"ה ורבינו משה פסק דאין צריך רוב אלא אפילו חדא בחדא וכן כתב רבינו שמחה הא דצריכין רוב היינו דווקא לכתחילה אבל אם נתערב בדיעבד אפילו אחד באחד ה"ז נוטל אחת מהן ואוכל דא"ר זעירא בירושלמי אפילו אחר באחד ומתניתין אמר כן ונאכלת עם הזר על השולחן אבל סה"ת פסק דזר אסור לאוכלו לעולם אפילו נתערבה ברוב חולין אם לא במאה ואחד מין במינו כגון של חיטים בשל חיטים ומין כשאינו מינו כגון פת חיטים בשעורים בס': 
