<b>דין </b>אשה שרגילה לראות ליום קבוע ויש לה ווסת. כשיבא אותו יום צריך לפרוש ממנה עונה או יום או לילה. כיצד רגילה לראות אפי' בסופו אסור לבא עליה מתחילת היום ואם לא ראתה בסופו מותרת אפי' בתחילת הלילה שאחרי כן וכל שכן בלילה שלפניו. וכן אם רגילה לראות בתחילתו אסורה כל היום ולא יותר. וכן הדין אם רגילה לראות בלילות ואפי' רוצה לצאת לדרך צריך לפרוש ממנה סמוך לווסתה אך מותר לפוקדה בדברי ריצוי ופיוסין;