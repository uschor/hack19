מי האיש אשר בנה.  אין לי אלא בונה, ירש לקח ניתן לו במתנה מנין? תלמוד לומר מי האיש.

 בית. אין לי אלא בית, מנין לרבות בית התבן ובית הבקר ובית העצים ובית האוצר? תלמוד לומר אשר בנה. יכול אף הבונה בית שער אכסדרה ומרפסת? תלמוד לומר "בית". מה בית מיוחד שהוא בית דירה, יצאו אולו שאינם בית דירה.

ולא חנכו. פרט לגזלן.

ילך וישוב לביתו.  [שומע] דברי כהן מערכי המלחמה, וחוזר.

פן ימות במלחמה. אם אינו שומע לדברי כהן, סוף שהוא מת במלחמה.

ואיש אחר יחנכו. יכול  [בנו או בן אחיו]? נאמר כאן "אחר" ונאמר להלן  "אחר", מה "אחר" האמור להלן נכרי, אף "אחר" האמור כאן נכרי.
