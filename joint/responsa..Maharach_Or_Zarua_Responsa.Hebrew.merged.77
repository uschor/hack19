<b>ראיתי </b>בני אדם שלווים מישראל על יד גוי ברבית ואומר הלוה למלוה הקרן תתפוס עלי וקח מיד הגוי משכוני עבור הרבית וטעות גדול בידם ואיסור רבית עליהם כי המשכון שהוא נותן לגוי אינו נותנו להיות שלו ולעשות בו כל מה שירצה אלא נותנו לו שיתנו לישראל ואם הגוי היה בא לעכב המשכון לעצמו לא היה מניחו לו נמצא שהמשכון הוא של ישראל הלוה וכאילו הלוה היה נותן מעות ליד הגוי ליתנם למלוה ברבית אין זה כמו נותן משכון לגוי ללות עליו כך וכך כי כאן הוא משכון משכננו לגוי במנה ואינו מקנהו לו אלא משכונו לו ואם הגוי הוא משכונו לישראל אחר מה לי בזה הוא תובע משכונו מן הגוי ואפילו אם ישראל המלוה יפסיד או יכפור המשכון לגוי הגוי צריך מדינא לפרוע המשכון לישראל אפילו אם ישראל המלוה לא יפרע לגוי כלום ורחוקות זו מזו כמזרח למערב.