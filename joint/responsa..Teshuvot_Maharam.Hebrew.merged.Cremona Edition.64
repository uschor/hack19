<b>ואשר </b>שאלת על ישראל שקנה קרקע מן הגוי ורפק ביה פורתא. ואכתי לא יהיב זוזי לגוי ובא ישראל אחר בתו' כך ופתח חלונותיו לאותה חצר לא קנה דכל כמה דלא מטו זוזי ליד גוי לא איסתלק ליה ולא הוו הפקר. מיהו הלוקח יזהר שקודם שיתן המעו' לגוי שיעשה חזקה גמורה כגון נעל או גדר או פרץ מידי דמהני לארעא כדפיר' בחזק' הבתי' דף נד אבל רפיקה לא מהני אלא בשדה שעומד' לחרישה אבל בבית לא מהני אלא נעל גדר ופרץ אי נמי אם הית' שם גבשושית ונטלה חשיב בניין כדאית' ס"פ כלל גדול שבת דף עג אי נמי שקיל מוליא ושדא בנצא או גומא ועממה הויא חזקה בפרק ח"ה דף נד. ואם לא החזיק הישראל או לא כתב לו הגוי שטר קודם שנתן המעות לגוי אז הישראל שפתח כבר חלונותיו זכה באותה שעה באורה מן ההפקר ואח"כ אין יכולין להוציא מידו כיון דאחזיק אחזיק. ולא דמי להא דאמרי' שם דף נד האי מאן דשדא ליפתא בי כילי דארעא דגר לא הוי חזקה מאי טעמא בעידנא דשדא לא הוי שבחא השתא הוא דקא שבח ממילא קא שבח. הכא נמי בשעה שפתח חלונותיו לא קנו דאכתי לא איסתלק גוי והשתא דאיסתלק גוי במאי ליקני הא לאו מידי קעביד. הא ודאי לית' דלא דמיא כלל. דאע"ג דהשתא לא מידי קעביד מ"מ חלונותיו שעומדים בתוך שלו ופתוחי' לקרקע של הפקר קנו לו האורה בקרקע של הפקר. וקל להבין. ושלום מאיר בר ברוך: 