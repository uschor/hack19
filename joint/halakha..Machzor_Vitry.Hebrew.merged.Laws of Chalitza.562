<big><strong>תקסב.</strong></big><br><b>שטר מכירה: </b><b>זכרון</b> עדות. וכו'. וכתבו וחתמו ותנו לפלוני בר פלני להיות בידו לזכות מחמת שנטלתי ממנו כך וכך זהובים טובים ושקולים הולכין בכל משא ומתן מן מדינה פלנית ומכרתי לו בהם כך וכך בית שלי או ספריי או דבר אחר ומקום פלוני מכירת עולמים מכירה גמורה וחלוטה שרירא וקיימא דלא למיהדר בה לעלם ולא נשתייר לי וליורשיי אחרי במכירה זו כלום ומכירה זו שמכרתי לו דרך ביאתה ויציאתה תקרה ומעזיבה שבהן בית משפך מימיהם בור ודות ומחילות שבתוכם מתהום ארעא עד רום רקיעא עם מוצא ומבוא שלו ויש לו רשות על כך וכך שמכרתי לו לירש ולהוריש למשכן ולהחליף להשכיר ולהשאיל וליתן במתנה ולעשות כל מה שירצה ואילו מצרני החצר ובית זה מצד מזרח בתים שלום ומצד צפון דרך רשות הרבים וכן מצד מערב ומצד דרום. ובתוך תחומין הללו מכרתי חצר זו והבית שבה וכל מי שיבא ויערער מארבע רוחות העולם בן ובת אח ואחות קרוב ורחוק יורש ונוחל יהודי וארמאי ויקום ויהגה ויטעון יהיו דבריו בטילין ומבוטלים וחשובין כחרס הנשבר שאין בו ממש ועלי ועל יורשי אחרי לפצות ולהדיח אותו מכל דין ועירעור בין בדיני ישראל בין בדיני האומות ולהעמידה בידו וביד יורשי אחרי ואחריות שטר מכירה זו קיבלתי עלי כחומר ובאחריות כל שטרי מכירות העשויות כתיקון חכמים מן יומא דנן ולעלם דלא כאסמכתא ודלא כטופסי דשטרי. וקנינא. וכו':