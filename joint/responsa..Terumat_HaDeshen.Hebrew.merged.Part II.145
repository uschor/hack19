<b>סימן קמה </b>מהר"ש ז"ל נהג לאסור מצה שכפלה בתנור באפייתה ונראה הטעם דהאש אין שולט בין הכפולים כל כך מהרה ואדהכי מחמיץ. וכה"ג אמרינן בפ' כל שעה לא לחלוט איניש כו' עד ולא סליק דיקולא דמיא מד' רוחותיו הכי נמי דילמא לא שליט חום בכפילות ועיין בסמ"ק בענין דלאפות תחת הטרפא דמשמע שם שהאפייה שולטת בין הכפילות בשיעור מיל ונראה לע"ד דלא נתנו שיעור מיל לבצק הנתון בחום התנור וכן כתב להדיא במרדכי פ' אלו עוברין בשם ספר יראים דכתב וז"ל ושיעור זה בבית שאין בו אש ושאר חמימות אבל לפי יתרון חמימות ממהר להחמיץ ע"ש. אמנם בערב פסח נוהג שאם הכפל מועט כל כך שיש ס' במצה כנגד הכפל פורסין מקום הדבק ומשליך והשאר מותר אבל בפסח שחמץ במשהו אסור כל המצה לעולם ע"כ: 
