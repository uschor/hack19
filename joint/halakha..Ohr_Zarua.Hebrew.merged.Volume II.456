ברכת הלבנה<br><b>בפרק </b>היו בודקין אמר רב אחא בר חנינא אמר רב אסי א"ר יוחנן כל המברך על החודש בזמנה כאלו מקבל פני השכינה כתיב הכא החודש הזה לכם וכתיב התם זה אלי ואנוהו פי' כשראו ישראל שכינה על הים אמרו זה אלי ואנוהו ומברכין על חודש עד ששה עשר כנהרדעי אליבא דר' יוחנן דאמר עד שתתמלא פגימתו דהיינו למיהוי כי נפיא דהיינו למה שלימה ועגולה דאין הלבנה שלימה קודם ואת"ל שהיא שלימה בחמשה עשר א"כ הוי עד ולא עד בכלל ואין מברכין כ"א עד חמשה עשר וחמשה עשר בכלל לאפוקי ששה עשר ותנא דבי ר"י אלמלי לא זכו ישראל אלא להקביל פני אביהם שבשמים כל חודש וחודש דיים אמר אביי הלכך נימרינהו מעומד מרימר ומר זוטרא מכתפי להו ומברכי י"מ שהיו עבדיהם נושאי' אותם על כתפיהם מרוב שמחה כשהיו מברכים על חודש הלבנה. וזה טופס הברכה. ברוך אתה ה' אמ"ה אשר במאמרו ברא שחקים וברוח פיו כל צבאם חוק וזמן נתן להם שלא ישנו את תפקידם ששים ושמחים לעשות רצון קונם פועלי אמת שפעולתן אמת וללבנה אמר שתתחדש עטרת תפארת לעמוסי בטן שהן עתידין ולפאר ליוצרם על כל כבוד מלכותו בא"י מחדש חדשים. שלא ישנו את תפקידם י"מ שלא ישנו את מנהגם לעמוד בכל מזל ומזל וי"מ שלא ישנו להאיר זה ביום וזה ביום  וזה נוח ללבי שפעולתם אמת להתחדש בזמנה ובספר ישן נמצא פועל אמת שפעולתו אמת ואקוניהם קאי דהיינו הקב"ה והשתא קאי שפיר ללבנה אמר על הקב"ה דמיניה משתעי עד השתא ואמר במ"ס פי"ט ואין מברכין על הירח אלא במוצ"ש כשהוא מבושם ובכלים נאים ותולה עיניו כנגדה ומיישר את רגליו ומברך אשר במאמרו כולו עד מחדש חדשים סימן טוב סימן טוב תהוי לכל ישראל ברוך בוראך ברוך יוצרך ברוך מחדשך ורוקד ג' רקידות כנגדה ואומר ג"פ כשם שאני רוקד כנגדך ואיני נוגע ביך כך אם ירקדו אחרים כנגדי אל יגעו בי תפול עליהם אימתה כו' ולמפרע. אמן אמן סלה הללויה ואומר לחבירו שלשה פעמים שלום עליך שלום עליך שלום עליך וילך לביתו בלב טוב והדא היא לכל מפסיקים לראשי חדשים עכ"ל מס' סופרים:  