<b>דין </b>אשה שרואה דם מחמת תשמיש. אם נמצא על שלו. או בדקה עצמה כשיעור ווסת. או אחר זמן כשיעור זמן חיוב אשם תלוי תשמש עוד שנייה ושלישית ואם רואה בעיניין זה אסורה לשמש אליו אך  תבדוק בשפופרת של אבר ובתוכה מכחול ובראשו מוך אם אין דם בראשו טהורה. דלא מן המקור בא אלא מן הצדדין ומותרת לבעלה. ואם נמצא דם בראש המוך בידוע שמן המקור בא וטמאה. ואסורה בין לבעלה בין לינשא לשני כיון שהוחזקה שלש פעמים וגם נתברר שהיא טמאה. אבל קודם בדיקת שפופרת מותרת לינשא לשני אעפ"י שהוחזקה לראשון כיון שלא נבדקה ולא נודע בודאי שמן המקור בא. אבל לא ראתה בסמוך לתשמיש בתוך זמן חיוב אשם תלוי מותרת לשמש אפי' פעמים רבות לאחר ספירה ז' נקיים ואם יש רופא תנסה הרפואה קודם שתהיה מוחזקת שלש פעמים: