‎כי ידבר אליכם פרעה וגו'. וזה שאמר הכתוב: כל רוחו יוציא כסיל וחכם באחור ישבחנה . הכסיל מוציא את כל דבריו בפעם אחת כשבא לריב עם חברו. וחכם, באחרונה הוא מסלקו. כל רוחו יוציא כסיל, זה פרעה הרשע. וחכם באחרונה ישבחנה, זה משה ואהרן, שכתוב בהם: ויבלע מטה אהרן את מטתם. תנו לכם מופת ואמרת אל אהרן וגו'. אהרן יהא עושה הדברים, אבל אתה עמד כנשיא שהוא גוזר על הזקנים והן עושין. וכך אמר לו הקדוש ברוך הוא בסנה: הוא יהיה לך לפה ואתה תהיה לו לאלהים .
ויבא משה ואהרן אל פרעה ויעש כן וגו' אהרן היה לו לכנס תחלה שהוא גדול בשנים, ולמה משה תחלה, שהיה גדול ממנו בארץ מצרים בעיני עבדי פרעה ובעיני העם. ויבא משה ואהרן אל פרעה, וישלך אהרן את מטהו וגו'. תחלה ואחרונה המכה הזו הביאו ואחר כך אמר לפרעה וישלך מכה שניה ועשו את כל המעשים לפניו ולא השגיח. ויאמר ה' אל משה כבד לב פרעה מאין לשלח העם . אמר לו הקדוש ברוך הוא: רשע, בלשון שהכבדת, בו בלשון אני מתכבד, שנאמר: וידעו מצרים כי אני ה' בהכבדי. וגו'.