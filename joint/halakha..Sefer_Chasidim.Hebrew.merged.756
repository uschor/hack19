אחד זקן היה רגיל להתפלל ביום הכפורים שנה אחת לא היה חזק לעמוד ולהתפלל בעמידה אמרו מקצתם כיון שאין לנו כיוצא בו מוטב להתפלל בישיבה. אמרו הזקנים כיון שאינו יכול לעמוד יתפלל אחר אע"פ שאינו כל כך הגון פן ילמדו ממנו אחרים ויתפללו מיושב. ואשר כתב וישב דוד לפני ה' ישב לבו בתפלה. ואמרו במכילתין ויקחו אבן וישימו תחתיו וישב עליה. ויקחו אבן אלו האבות. וישימו תחתיו אלו מעשה האבות. וישב עליה אלו מעשה האמהות. הרי לא ישב ממש: