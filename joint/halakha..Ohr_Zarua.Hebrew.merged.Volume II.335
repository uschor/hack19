<b>מתני' </b> בש"א אין נוטלין את העלי לקצב עליו בשר וב"ה מתירין. עלי מלאכתו לאיסור לכתוש במכתשת משום הכי אסרי ב"ש וב"ה אפ"ה מתירין. תנא ושוין שאם קצב עליו בשר שאסור לטלטלו דאתעביד ליה צורך יו"ט וה"מ מחמה לצל אבל לצורך גופו ולצורך מקומו מותר כדאוקמה לה בפ' כל הכלים אמר אביי מחלוקת בעלי אבל בתברא גרמא ד"ה מותר פי' תברא גרמא המיוחדת לקצב עליה בשר. פי' רבינו יצחק בר' אשר ואפי' לאחר שקיצב עליו בשר דאין בו מוקצה לגמרי והאי דאצטריך לאשמעינן דמותר היינו משום טירח' בחנם כדמסיק לקמן מהו דתימא דילמא מימליך ולא תבר קמ"ל מיהו ה"ה לצורך אחר דמותר והוא שיהיה צורך יו"ט ודבר שלא יבוא לימלך שהרי אפי' דבר המיטלטל אסרי ב"ש להוליך בדבר שיבוא לימלך משום טירחא בחנם כדמסיק ואזיל אין מוליכין טבח וסכין אצל בהמה ולא בהמה אצל טבח וסכין. והא תברא גרמא נראה שהוא דף עם תבר  ועשוי לקצב עליו בשר ואית ביה טירחא במשאוי דאי לא נימא הכי דהאי ד"ה מותר אפי' קיצב עליו בשר קאמר אלא שמות' לטלטלו ולקצב עליו בשר א"כ אביי טעמ' דב"ש אתא לאשמעינן דאפי' דבר שמלאכתו לאיסור שרי ועוד שהם מדברים שמקפידין עליהם דאפי' לצורך גופן ולצורך מקומן אסירי לטלטל כדמוכח פ' כל הכלים עכ"ל. איכא דאמרי אמר אביי לא נצרכה דאפי' תברא גרמא חדתי שלא קיצב עליה מעולם דאיכא למיחש דחייס עליה ומימליך ולא תבר עליה קמ"ל ולא מבעיא דמותר לטלטלה ולהוליכה כדי לקצב עליה דלא חיישינן לאמלוכי אלא אפי' קצב עליה כבר מותר כדפרי': תניא בש"א אין מוליכין סכין וטבח אצל בהמה אם רחוקין זה מזה דדילמא בתר דטרח מימליך ולא בחמה אצל טבח וסכין ובה"א מוליכין זה אצל זה בש"א אין מוליכין תבלין ומדוך דהיינו שדוכין בו תבלין במדוכה אצל קדירה ולא קדרה אצל תבלין ומדוך ובה"א מוליכין זה אצל זה: 