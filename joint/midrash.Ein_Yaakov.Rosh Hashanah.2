ראש השנה פרק ב - [בראשונה היו מקבלין עדות החדש מכל אדם. משקלקלו הביתוסים וכו'. תנו רבנן: מה קלקול קלקלו הביתוסין? פעם אחת, בקשו ביתוסין להטעות את חכמים. שכרו שני בני אדם בארבע מאות זוז, אחד משלנו ואחד משלהם. שלהם העיד עדותו ויצא. שלנו, אמרו לו: אמר כיצד ראית את הלבנה! אמר להם: עולה הייתי במעלה אדמים, וראיתיו שהוא רבוץ בין שני סלעים, ראשו דומה לעגל, אזניו דומין לגדי, קרניו דומות לצבי, וזנבו מנחת לו בין ירכותיו, והצצתי בו ונרתעתי, ונפלתי לאחורי, ואם אין אתם מאמינים לי, הרי מאתים זוז צרורים לי בסדיני. אמרו לו: מי הזקיקך לכך? אמר להם: שמעתי שבקשו ביתוסים להטעות את החכמים, אמרתי: אלך אני ואודיע להם, שמא יבואו בני אדם שאינם מהגנין, ויטעו את החכמים. אמרו לו: מאתים זוז נתונין לך במתנה, והשוכרך ימתח על העמוד. באותה שעה התקינו, שלא יהו מקבלין אלא מן המכירין].
מתניתין. בראשונה היו משיאין משואות. משקלקלו הכותים, התקינו שיהו שלוחין יוצאין. כיצד היו משיאין משואות? מביאין כלונסאות של ארז ארכין, וקנים, ועצי שמן, ונערת של פשתן, וכורך במשיחה, ועולה לראש ההר, ומצית בהן את האור, ומוליך ומביא, מעלה ומוריד, עד שהוא רואה את חברו שהוא עושה כן בראש ההר השני, וכן בראש ההר השלישי. [ומאין היו משיאין משואות? מהר המשחה וכו'].
כא כתיב:  "וצי אדיר לא יעברנו".  אמר רב: זו בורני גדולה. היכי עבדי? מיתין שיתא אלפי גברי בתריסר ירחי־שתא, ואמרי לה: תריסר אלפי גברא בשיתא ירחי־[שתא].  וטענין לה חלא עד דשכנא. ונחית בר־אמוראי וקטר אטוני דכיתנא בכיסתא, וקטר להו בספינתא, ונטלו חלא ושדו לאבראי, וכמה דמידליא, עקרא ומיתיא, ומחלף על חד תרין בכספא. תלת פרותא הויין, תרתי בי רומאי, וחדא בי פרסאי. דבי רומאי מסקן כיסתא, דבי פרסאי מסקן מרגליתא, ומקרייא: 'פרוותא דמשמהיג'. אמר רבי יוחנן: כל שטה ושטה שנטלו גוים מירושלים, עתיד הקדוש ברוך הוא להחזירן לה, שנאמר:  "אתן במדבר ארז, שטה, והדס, ועץ שמן" וגו'. ואין 'מדבר' אלא ירושלים, שנאמר:  "ציון מדבר היתה, ירושלם שממה". ואמר רבי יוחנן: כל הלומד תורה ואינו מלמדה, דומה להדס במדבר.  ואיכא דאמרי:  כל הלומד תורה ומלמדה במקום שאין תלמידי חכמים, דומה להדס במדבר, דחביב!  ואמר רבי יוחנן: אוי להם לגוים,  שאין להם תקנה, שנאמר:  "תחת הנחשת אביא זהב, ותחת הברזל אביא כסף, ותחת העצים נחשת" וגו'. תחת רבי עקיבא וחבריו, מאי מביאין? ועליהם נאמר:  "ונקיתי דמם לא נקיתי, וה' שוכן בציון".
[פסקא. ומאין היו משיאין משואות וכו'. ומבית בלתין. מאי 'בית בלתין'? אמר רב: זו 'בירם'. מאי 'גולה'? אמר רב: יוסף זו 'פומבדיתא'. מאי, 'כמדורת האש'? תנא: כל אחד ואחד נוטל אבוקה בידו, ועולה לראש גגו. תניא, רבי שמעון בן אלעזר אומר: אף חרים וכייר וגדר וחברותיה. איכא דאמרי: ביני וביני הוו קימי, איכא דאמרי: להך גיסא דארץ ישראל הוו קימי. מר חשיב דהאי גיסא, ומר חשיב דהאי גיסא. אמר רבי יוחנן: בין כל אחת ואחת שמונה פרסאות. כמה הוי להו? תלתין ותרתין. והא האידנא, טובא הוו? אמר אביי: אסתתומי אסתתום להו דרכי, דכתיב:  "לכן הנני שך את דרכך בסירים". רב נחמן בר יצחק אמר: מהכא, דכתיב:  "נתיבתי עוה"].
אמר אביי: פגימתה לפני החמה או לאחר החמה? אם אמר: 'לפני החמה' לא אמר כלום, דאמר רבי יוחנן: מאי דכתיב:  "המשל ופחד עמו, עשה שלום במרומיו"? מעולם לא ראתה חמה פגימתה של לבנה, ולא פגימתה של קשת. פגימתה של לבנה, דחלשא דעתה. פגימתה של קשת, דלא לימרו עובדי חמה: גירא קא משדיא.
מתניתין. ראש בית־דין אומר: 'מקדש' וכל העם עונין אחריו: 'מקדש, מקדש' וכו'. גמרא. מנא הני מילי? אמר רבי חיא בר גמדא, אמר רבי יוסי בן שאול, אמר  [רבי]: אמר קרא:  "וידבר משה את מועדי ה'", מכאן, שראש בית־דין אומר: 'מקדש', וכל העם עונין אחריו: 'מקדש, מקדש'. מנלן? אמר רב פפא: אמר קרא:  "אשר תקראו אתם". קרי ביה: 'אתם'. רב נחמן בר יצחק אמר:  "אלה מועדי". הם יאמרו: 'מועדי'! 'מקדש', 'מקדש', תרי זימני למה לי? דכתיב: "מקראי קדש".
מתניתין. דמות צורות לבנות היו לו לרבן גמליאל בטבלא ובכתל בעליתו, שבהן מראה את ההדיוטות, ואומר: הכזה ראית? או כזה? גמרא. ומי שרי? והכתיב:  "לא תעשון אתי", לא תעשון כדמות שמשי? אמר אביי: לא אסרה תורה, אלא שמשין שאפשר לעשות כמותן, כדתניא: לא יעשה אדם בית, תבנית היכל, [אכסדרה, תבנית אולם, חצר כנגד עזרה, שלחן כנגד שלחן, מנורה כנגד מנורה, אבל עושה של חמשה ושל ששה ושל שמונה, ושל שבעה לא יעשה, אפלו של שאר מיני מתכות. רבי יוסי ברבי יהודה אומר: אף של עץ לא יעשה, כדרך שעשו מלכי בית חשמונאי. אמרו לו: משם ראיה? שפודין של ברזל היו, וחפום בבעץ, העשירו, עשאום של כסף, חזרו והעשירו, עשאום של זהב. ושמשין שאי־אפשר לעשות כמותן, מי שרי? והתניא:  "לא תעשון אתי", לא תעשון כדמות שמשי המשמשין לפני במרום. אמר אביי: לא אסרה תורה אלא דמות ארבע פנים בהדי הדדי. אלא מעתה פרצוף אדם לחודיה תשתרי! אלמה תניא: כל הפרצופות מתרין, חוץ מפרצוף אדם? אמר רב הונא בריה דרב אידי: מפירקיה דאביי שמיעא לי: "לא תעשון אתי", לא תעשון אותי]. ושאר שמשין מי שרי? והא תניא: "לא תעשון אתי", לא תעשון כדמות שמשי המשמשין לפני במרום, כגון: אופנים ושרפים וחיות הקדש ומלאכי השרת. אמר אביי: לא אסרה תורה אלא שמשין שבמדור העליון. ושבמדור התחתון מי שרי? והתניא:  "אשר בשמים" לרבות חמה ולבנה, כוכבים ומזלות. 'ממעל', לרבות מלאכי השרת. כי תניא האי, 'לעבדם'! אי 'לעבדם', אפלו שלשול קטן נמי? אין הכי נמי! דתניא:  "אשר בארץ" [לרבות הרים וגבעות, ימים ונהרות, אפיקים וגאיות. "מתחת", לרבות שלשול קטן. ועשיה גרידתא מי שרי? והתניא: "לא תעשון אתי", לא תעשון כדמות שמשי המשמשין לפני, כגון: חמה ולבנה, כוכבים ומזלות? שאני רבן גמליאל, דאחרים עשו לו. והא רב יהודה, דאחרים עשו לו ואמר ליה שמואל לרב יהודה: שיננא, סמי עיניה דדין! התם, חותמו בולט הוה, ומשום חשדא, כדתניא: וטבעת, חותמה בולט, אסור להניחה ומתר לחתם בה. חותמה שוקע, מתר להניחה ואסור לחתם בה. ומי חישינן לחשדא? והא ההוא בי כנישתא דשף ויתיב בנהרדעא, דהוה ביה אנדרטא, והוו עילי רב ושמואל ואבוה דשמואל ולוי, ומצלי התם ולא חישי לחשדא? רבים שאני. והא רבן גמליאל, יחיד הוא! כיון דנשיא הוא, שכיחי רבים גביה]. איבעית אימא: דפרקים הוה, ואיבעית אימא: להתלמד עבד, וכתיב:  "לא תלמד לעשות" אבל אתה למד להבין ולהורות.
כב משנה. מעשה שבאו שנים ואמרו: ראינוהו שחרית במזרח וערבית במערב. אמר רבי יוחנן בן נורי: עדי שקר הן. וכשבאו ליבנה, קבלן רבן גמליאל. ועוד באו שנים ואמרו: ראינוהו בזמנו וליל עבורו לא נראה, וקבלן רבן גמליאל. אמר רבי דוסא בן הרכינס: עדי שקר הן, היאך מעידים על האשה שילדה ולמחר כרסה בין שניה? אמר לו רבי יהושע: רואה אני את דבריך. שלח לו רבן גמליאל לרבי יהושע: גוזר אני עליך, שתבוא אצלי במקלך ובמעותיך ביום שחל יום הכפורים להיות בחשבונך! הלך ומצאו רבי עקיבא מצר, אמר לו: יש לי ללמד שכל מה שעשה רבן גמליאל עשוי, שנאמר:  "אלה מועדי ה' מקראי קדש" וגו', בין בזמנן ובין שלא בזמנן, אין לי מועדות, אלא אלו! בא לו אצל רבי דוסא בן הרכינס, אמר ליה: אם באין אנו לדון אחר בית דינו של רבן גמליאל, צריכין אנו לדון אחר כל בית־דין ובית־דין שעמד להן לישראל מימות משה עד עכשו, שנאמר:  "ויעל משה ואהרן, נדב ואביהוא ושבעים מזקני ישראל", למה לא נתפרשו שמותן של זקנים? אלא ללמדך, שכל שלשה ושלשה  [שעמדו] בית־דין על ישראל, הרי הן כבית־דינו של משה. נטל מקלו ומעותיו בידו והלך ליבנה, אצל רבן גמליאל ביום שחל יום הכפורים להיות בחשבונו. עמד רבן גמליאל ונשקו על ראשו. אמר לו: בוא בשלום רבי ותלמידי. רבי; בחכמה, ותלמידי; שקימת את דברי. [גמרא. תניא: אמר להם רבן גמליאל לחכמים: כך מקבלני מבית אבי אבא: פעמים שבא בארכה ופעמים שבא בקצרה. אמר רבי יוחנן: מאי טעמא דבי רבי? דכתיב:  "עשה ירח למועדים, שמש ידע מבואו". 'שמש' הוא דידע מבואו, 'ירח' לא ידע מבואו. רבי חיא חזייא לסיהרא, דהוה קאי בצפרא דעשרים ותשעה, שקל קלא פתק ביה, אמר: לאורתא בעינן לקדושי בך, ואת קימת הכא? זיל איכסי! אמר ליה רבי לרבי חיא: זיל לעין־טב וקדשיה לירחא, ושלח לי סימנא, "דוד מלך ישראל חי וקים". תנו רבנן: פעם אחת נתקשרו שמים בעבים, ונראית דמות לבנה בעשרים ותשעה לחדש, כסבורים העם לומר: 'ראש־ חדש', ובקשו בית־דין לקדשו. אמר להם רבן גמליאל: כך מקבלני מבית אבי אבא, אין חדושה של לבנה פחותה מעשרים ותשעה יום ומחצה, ושני שלישי שעה, ושבעים ושלשה חלקים. ואותו היום מתה אמו של בן זזאה, והספידה רבן גמליאל הספד גדול, לא מפני שראויה לכך, אלא כדי שידעו העם שלא קדשו בית־דין את החדש. הלך רבי עקיבא  מצר וכו'. איבעיא להו: מי מצר? 'רבי עקיבא' מצר? או 'רבי יהושע' מצר? תא שמע: דתניא: הלך רבי עקיבא ומצאו לרבי יהושע כשהוא מצר, אמר לו: [רבי], מפני מה אתה מצר? אמר לו  עקיבא: ראוי לו שיפל למטה שנים־עשר חדש, ואל יגזר עליו גזרה זו. אמר לו: רבי, תרשני לומר לפניך דבר אחד שלמדתני. אמר לו: אמר! אמר לו: הרי הוא אומר:  'אתם' 'אתם' 'אתם' שלש פעמים, 'אתם', אפלו שוגגין, 'אתם', אפלו מזידין, 'אתם', אפלו מטעין. בלשון הזה אמר לו: "עקיבא, נחמתני נחמתני"].
כג תנו רבנן: "ושבעים  מזקני ישראל", למה לא נתפרשו שמותם של זקנים [הללו]? שלא יאמר אדם לחברו: פלוני כמשה ואהרן? פלוני כאלדד ומידד? פלוני כנדב ואביהוא? ואומר:  "ויאמר שמואל אל העם: ה' אשר עשה את משה ואת אהרן" וגו'. [ואומר]: "וישלח ה' את ירבעל, ואת בדן ואת יפתח, ואת שמואל". 'ירבעל' זה גדעון, ולמה נקרא שמו 'ירבעל'? שעשה מריבה עם הבעל. 'בדן' זה שמשון, ולמה נקרא שמו 'בדן'? דאתי מדן. 'יפתח' כמשמעו, ואומר:  "משה ואהרן בכהניו, ושמואל בקראי שמו". שקל הכתוב שלשה קלי עולם כשלשה חמורי עולם, לומר לך: ירבעל בדורו, כמשה בדורו. בדן בדורו, כאהרן בדורו. יפתח בדורו, כשמואל בדורו. ללמדך, שאפלו קל שבקלים ונתמנה פרנס על הצבור, הרי הוא כאביר שבאבירים. 
ואומר:  "ובאת אל הכהנים הלוים, ואל השופט אשר יהיה בימים ההם". וכי תעלה על דעתך, שאדם הולך אצל שופט שלא היה בימיו? הא, אין לך [לילך] אלא [אצל] שופט שהיה בימיו. ואומר:  "אל תאמר: מה היה שהימים הראשנים היו טובים מאלה".
פסקא. נטל מקלו ומעותיו בידו וכו'. תנו רבנן: כיון שראה אותו רבן גמליאל, עמד  מכסאו, ונשקו על ראשו. אמר לו: שלום עליך רבי ותלמידי. רבי, שלמדתני תורה ברבים. תלמידי, שאני גוזר עליך גזרה ואתה מקימה  כתלמיד. אשרי הדור שהגדולים נשמעין לקטנים, קל־וחמר קטנים  לגדולים. 'קל־ וחמר'? חיובא הוא! אלא, מתוך שהגדולים נשמעין לקטנים,  [נושאים] קטנים קל־וחמר בעצמן.