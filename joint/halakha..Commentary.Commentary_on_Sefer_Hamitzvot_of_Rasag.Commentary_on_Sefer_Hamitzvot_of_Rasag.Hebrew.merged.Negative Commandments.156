<b>לא תעשה כל מלאכה בשבת. </b>אזהרת מלאכת שבת מדכתיב בפרשת יתרו לא תעשה כל מלאכה וגו'. ויש בה ג"כ עשה. וכבר מנאה לעיל עשין ל"ד וטעם הדבר וכל הנוגע לזה כבר ביארנו לעיל בעשין שם עיי"ש. ומש"כ זכר ליום ראשון. ר"ל זכר למעשה בראשית. כדכתיב שם כי ששת ימים עשה וגו' וינח ביום השביעי. ולקמן במנין העונשין מנה המחלל שבת בסקילה בין מחייבי סקילה. ומ"מ כאן מנה האזהרה במנין הלאוין. כדרכו ז"ל בכל הנך דמני שם במנין העונשין. ואין צורך למה שנדחק הרמב"ן ז"ל ליישב דעת הבה"ג בשורש י"ד עיי"ש. וגם אין זה מספיק לדברי רבינו. מאחר דגם בכל שאר העונשין מונה אזהרותיהן במנין הלאוין בפ"ע. ועיקר השגת הרמב"ם ז"ל שם כבר יישב רבינו הגאון ז"ל בריש מנין העונשין ושם יתבאר. ואכמ"ל בזה: 
