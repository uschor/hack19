<b>סימן סב </b>שלומך יסגא לחדא אהובי הח"ר מענד"ל יצ"ו אשר שאלתני על הקטן שקלל את אביו בינקותו בהיותו בן י"א שנה עוד עבר עבירה אחרת באותו פרק שהעיד עדות שקר על איש כשר שגנב ורוצה לקבל תשובה על ככה. נראה דלקטן אפילו כשהגיע לחינוך לאו בר עונש ואזהרה היא כלל ועיקר אפילו שעה אחת קודם שהביא שתי שערות כדמוכח להדיא פ' ארבעה אחין דקאמר דאייתי שתי שערות בשבת ע"ש ובפ' חרש נמי מוכח דאפילו עונש כל דהוא ליכא עליה מדאמר קטן אוכל נבילות אין ב"ד מצווין להפרישו ואי הוי עליו עונש ב"ד אמאי לא מחייבינן להפרישו מן העונש ובקטן שהגיע לחינוך איירי התם כדמוכח להדיא בתוס' שנ"ץ בפרק בתרא דיומא דמקשה חד חינוך קטנים דהתם אההיא דפ' חרש. והא דאייתי קרא דאסרה תורה דלא ליספו ליה בידים יש לומר הטעם דקפיד רחמנא שלא ירגיל אותו לעבור עבירות וכשיגדל יבקש לימודו ובפ' החובל נמי משמע להדיא באשירי דקטן שחבל או הזיק פטור אפילו לכשיהיה גדול משום דלאו בר עונשין וילפינן התם מי שאינו במשפטים אינו במצות וחקים אמנם בה"ג שם כתב דחייב לשלם לכשיגדל. ונראה נמי אי דייקי תלמודא בכמה דוכתין דסימן רעה הוא לקטן שנעשו מכשולות מתחת ידו לכך נראה טוב הוא שיקבל איזה כפרה אני אינני רגיל כל כך להעריך כפרה ותשובה במשקל וכדי הוא מה"ר ווייבש שעל פיו יעשה. וכן אותו שעובר על שבועתו שנשבע שלא לשחוק יקבל תשובה על פיו. וששאלת על האחין והאחיות אינני משיבך דבר ביען נוגע הוא בדיני ממונות וכן נהגו אבותינו ז"ל לבלתי השיב אפילו דרך תשובה ושאלה בעלמא. נאם הקטן והצעיר שבישראל: @44במקום אחר השיב לאוהבו ולא לאחר:@55 
