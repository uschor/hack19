<b>על </b>כל המתים קורע ואפילו בחדר אבל על אביו ואמו קורע לפני העם כל הבגדים שהוא לובש ואפילו הוא לובש עשרה מלבושים קורע את כולם עד שמגלה את לבו מלבד המקטורן שאינו קורע שהוא במקום אפריקסותו וכן פסק רבי אב"י העזר"י ויש נוהגים לקרוע גם המקטורן בספר המצוות כתב אלו ואלו וכן משמע בספר מקצעות וכן תניא במס' דרך ארץ וכן משמע בערוך  ואם ירצה לאכול באנינותו בעוד שמתו מוטל לפניו לא יאכל בשר ולא ישתה יין ואין מברך ברכות המוציא אלא אחר בוצע ומברך ואינו מבדיל על הכוס ואין עולה לברכת זימון . ופטור מק"ש ומן התפלה ומכל המצוות האמורות בתורה ולמחר ביום א' קודם שניקבר המת ילך לבית הכנסת ויושב לפני בית הכנסת ושומע התפילה ואין מתפלל בעצמו ולאחר שנקבר המת מבדילין לו על הכוס בלא גר ובלא בשמים קודם סעודת הבראה ואע"ג ששמע מאחרים שהבדילו במוצ"ש דההיא שעתא לאו בר חיובא הוא וג' ימים הראשונים אינו הולך לבית הקברות עם שאר אבלים ורב"י אב"ן פסק תוך ב' ימים אם לא עם ת"ח או זקן מכאן ואילך הולך ועומד ויושב אצל שאר האבלים ויש מחמירים ויושבים לבדם על הקרקע בשעת אכילה ואין מיסב עמהם על השולחן: 
