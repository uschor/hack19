אודה יי' בכל לבב. זה שאמר הכתוב  והיה על כל הר גבוה וגו'. והיה אור הלבנה כאור החמה. אימתי  ביום הרג רב בנפל מגדלים. אלו הרשעים שהן מונעין את האור מן העולם. וכן הוא אומר  כן יאבדו כל אויביך ה'. אותה שעה  ואוהביו כצאת השמש בגבורתו. ואותה שעה הקב"ה מרפא את שבר עמו שנאמר  ביום חבוש ה' את שבר עמו.  המונים המונים בעמק החרוץ. מהו חרוץ שכל שנופל שם דינו חרוץ וכן הוא אומר  והיו חללי ה' ביום ההוא. .  ידין בגוים מלא גויות מחץ ראש. לעתיד נהרות יורדין מדמן של רשעים ובא העוף לשתות מן הנחל של דם שנאמר  מנחל בדרך ישתה. והנחל עושה גלים והגל בא לשטפו והוא מרים את ראשו שנאמר  על כן ירים ראש. אמר דוד הלל והודיה אני נותן על דבר זה. לכן נאמר הללויה:
 אודה ה' בכל לבב. מהו בסוד ישרים ועדה לפי שהקב"ה מגלה סודו לישראל. וכן הוא אומר  כי לא יעשה ה' אלקים דבר כי אם גלה סודו אל עבדיו הנביאים. וכן ישראל נקראו נביאים שנאמר  ועתה אל תירא עבדי יעקב וישראל בחרתי בו. כי אצק מים על צמא וגו'. וצמחו בבין חציר. ואין צריכים שילמדם אלא  זה יאמר ליי' אני וזה יקרא בשם יעקב. ומי גרם להם סוד שגליתי להם לכך נאמר בסוד ישרים ועדה:
 גדולים מעשי ה'. הוא גדול ומהלליו גדולים. הוא גדול שנאמר  גדול ה' ומהולל מאוד. ומהלליו גדולים דכתיב  אז יאמרו בגוים הגדיל ה' לעשות. ומהו שכרו מי שהוא עושה אותם מלבישו הוד והדר שנאמר הוד והדר פעלו. וכן הוא אומר  יראה אל עבדיך פעלך והדרך על בניהם:
 זכר עשה לנפלאותיו. כל מה שעושה הקב"ה לצדיקים בעולם אינו כלום אלא זכר הוא עושה להם. אלא כשיעשה לעולם הבא צדקתו עומדת לעד. וכן הוא אומר  צדקתך צדק לעולם: