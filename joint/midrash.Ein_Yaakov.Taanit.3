תענית פרק ג - מעשה שירדו זקנים מירושלים לעריהם, וגזרו תענית על שנראה כמלא פי־תנור שדפון באשקלון. ועוד גזרו תענית על שאכלו זאבים שני תינוקות בעבר הירדן. רבי יוסי אומר: לא על שאכלו, אלא על שנראו. על אלו מתריעין בשבת: על עיר שהקיפוה עובדי כוכבים או נהר, ועל הספינה המטרפת בים. רבי יוסי אומר: לעזרה ולא לצעקה. שמעון התימני אומר: אף על הדבר, ולא הודו לו חכמים.
[וכן שפסקו גשמים, בין גשם לגשם ארבעים יום, מתריעין עליהן, מפני שהיא מכת בצרת. מאי 'מכת בצרת'? וכו' אמר רבי חנינא: סאה בסלע ושכיחא, בצורתא. ארבע ולא שכיחא, כפנא. אמר רבי יוחנן: לא שנו אלא בזמן שהמעות בזול, ופרות ביקר. אבל מעות ביקר ופרות בזול, מתריעין עליה מיד, דאמר רבי יוחנן: נהירנא, כד הוו קימי ארבע סאין בסלע, והוו נפישו נפיחי כפן בטבריא, מדלית איסר. תניא, אמר רבי אלעזר בן פרטא: מיום שחרב בית המקדש, נעשו גשמים צמוקין לעולם; יש שנה שגשמיה מרבין, ויש שנה שגשמיה מועטין, יש שנה שגשמיה יורדין בזמנן, ויש שנה שאין גשמיה יורדין בזמנן. שנה שגשמיה יורדין בזמנן, למה הוא דומ,ה? לעבד שנתן לו רבו פרנסתו באחד בשבת, נמצאת עסה נאפת כתקנה, ונאכלת כתקנה. שנה שאין גשמיה יורדין בזמנן, למה הוא דומה? לעבד, שנתן לו רבו פרנסתו בערב שבת, ונמצאת עסה נאפת שלא כתקנה, ונאכלת שלא כתקנה. שנה שגשמיה מרבין, למה הוא דומה? לעבד, שנתן לו רבו פרנסתו בבת־אחת, נמצאו רחים טוחנות מן הכור מה שטוחנת מן הקב, ונמצאת עסה אוכלת מן הכור כמו אוכלת מן הקב. שנה שגשמיה מועטין, למה הוא דומה? לעבד שנתן לו רבו פרנסתו מעט מעט, נמצאו רחים, מה שטוחנות מן הכור, טוחנות מן הקב, נמצאת עסה כמה שנאכלת מן הכור אוכלת מן הקב. דבר אחר: בזמן שגשמיה מרבין, למה הוא דומה? לאדם שמגבל את הטיט, אם יש לו מים רבים, מים אינן כלין, והטיט מגבל יפה. אם יש לו מים מועטין, מים כלין והטיט אינו מתגבל יפה].
מב תנו רבנן: פעם אחת עלו כל ישראל לרגל לירושלים, ולא היה להם מים לשתות. הלך נקדימון בן גוריון אצל הגמון אחד שהיה שם, אמר לו: הלויני שנים־ עשר מעינות מים לעולי רגלים, ואני אתן לך שנים־עשר מעינות מים. ואם לאו, הריני נותן לך שתים עשרה ככרי כסף, וקבע לו זמן. כיון שהגיע זמנו ולא ירדו גשמים, בשחרית שלח לו: שגר לי או מים או מעות [שיש לי בידך]! שלח לו: עדין יש לי שהות ביום. וכן בצהרים, וכן במנחה שלח לו: שגר לי או מים או מעות! שלח לו: עדין יש לי שהות ביום. לגלג עליו אותו הגמון, אמר: אפשר, כל השנה כלה לא ירדו גשמים, ועכשיו ירדו גשמים? מיד נכנס לבית המרחץ בשמחה,  [עד שאותו הגמון נכנס בשמחתו] בבית המרחץ, נכנס נקדימון בן גוריון לבית המקדש [כשהוא עצב], ונתעטף ועמד בתפלה, ואמר לפניו: רבונו של עולם, גלוי וידוע לפניך שלא לכבודי עשיתי, ולא לכבוד בית אבא עשיתי, אלא לכבודך עשיתי, כדי שיהו מים מצויין לעולי רגלים. מיד עלו עבים וירדו להם גשמים, עד שהיו מלאות כל המעינות והותירו. יצא אותו הגמון מן המרחץ, ונקדימון בן גוריון יצא מבית המקדש, כשפגעו זה בזה, אמר לו: תן לי דמי מים יותר שיש לי בידך! אמר ליה: יודע אני שאלהיך לא הרעיש את העולם אלא בשבילך, אלא עדין יש לי פתחון פה עליך, שאוציא ממך מעותי שכבר שקעה חמה, ומים ברשותי ירדו. חזר ונכנס נקדימון בן גוריון לבית המקדש, ונתעטף ועמד בתפלה, אמר לפניו: רבונו של עולם, הודע שיש לך אהובים בעולמך,  מיד, נתפזרו העבים, וזרחה החמה. אמר אותו הגמון: אלמלא שנקדה חמה, היה לי פתחון פה עליך שאוציא ממך את מעותי. תנא: לא 'נקדימון' שמו, אלא 'בוני' שמו, ולמה נקרא שמו 'נקדימון'?  [שנקדרה] חמה בעבורו.
מג תנו רבנן: שלשה,  [נקדמה] להם חמה, ואלו הן: משה, ויהושע, ונקדימון בן גוריון. נקדימון בן גוריון הא דאמרן.  יהושע דכתיב:  "וידם השמש, וירח עמד". אלא משה, מנא לן? אמר רבי אלעזר: אתיא 'אחל', 'אחל', כתיב הכא  "אחל תת פחדך", וכתיב התם:  "אחל גדלך".  רבי שמואל בר נחמני אמר:  אתיא 'תת', 'תת', כתיב הכא: 'תת', וכתיב התם:  "ביום תת ה' את האמרי" וגו'. רבי יוחנן אמר: אתיא מגופיה דקרא:  "אשר ישמעון שמעך ורגזו וחלו מפניך", אימתי "ורגזו וחלו מפניך"? בשעה שנקדמה לו חמה למשה!
מד "היתה ירושלים לנדה ביניהם"  אמר רב יהודה, [אמר רב]: לברכה, כנדה, מה נדה יש לה התר, אף ירושלים יש לה תקנה.  "היתה כאלמנה", אמר רב יהודה: לברכה, כאלמנה ולא אלמנה ממש, אלא כאשה שהלך בעלה למדינת הים, ודעתו לחזר אליה.  "וגם אני נתתי אתכם נבזים ושפלים", אמר רב יהודה: לברכה, דלא מוקמי מינן לא רישי נהרי ולא גזיריפטי.  "והכה ה' את ישראל כאשר ינוד הקנה במים", אמר רב יהודה, אמר רב: לברכה, דאמר רבי שמואל בר נחמני, אמר רבי יונתן: מאי דכתיב:  "נאמנים פצעי אוהב ונעתרות נשיקות שונא", טובה קללה שקלל אחיה השילוני את ישראל, יותר מברכה שברכן בלעם הרשע. אחיה השילוני קללן בקנה, אמר להן לישראל: "והכה ה' את ישראל כאשר ינוד הקנה [במים]", מה קנה זה עומד במקום מים, וגזעו מחליף, ושרשיו מרבין, ואפלו כל הרוחות שבעולם באות ונושבות בו, אין מזיזין אותו ממקומו, אלא הולך ובא עמהן. דממו הרוחות, עמד הקנה במקומו,  אבל בלעם הרשע ברכן בארז, שנאמר:  "כארזים".  מה ארז זה אינו עומד במקום מים, ואין גזעו מחליף, ואין שרשיו מרבין, ואפלו כל הרוחות שבעולם נושבות בו, אינו הולך ובא עמהן, כיון שנשבה בו רוח דרומית, עוקרתו והופכתו על פניו. ולא עוד, אלא שזכה קנה לטל הימנו קולמוס, לכתב בו ספר תורה נביאים וכתובים.
מה תנו רבנן: לעולם יהא אדם רך כקנה, ואל יהא קשה כארז. מעשה שבא רבי אלעזר ברבי שמעון ממגדול גדור, מבית רבו, והיה רכוב על חמור, ומטיל על שפת הנהר, ושמח שמחה גדולה, והיתה דעתו גסה עליו מפני שלמד תורה הרבה. נזדמן לו אדם אחד, שהיה מכער ביותר. אמר לו: שלום עליך רבי, ולא החזיר לו. אמר לו: ריקה, כמה מכער אותו האיש, שמא כל בני עירך מכערין כמותך? אמר לו: איני יודע, אלא לך ואמר לאמן שעשאני, כמה מכער כלי זה שעשית. כיון שידע בעצמו שחטא, ירד מן החמור, ונשתטח לפניו, ואמר לו: נעניתי לך, מחל לי. אמר לו: איני מוחל לך, עד שתלך לאמן שעשאני, ואמר לו, כמה מכער כלי זה שעשית. היה מטיל אחריו, עד שהגיע לעירו. יצאו בני עירו לקראתו, והיו אומרים לו: שלום עליך רבי רבי, מורי מורי. אמר להם: למי אתם קורין: "רבי רבי"? אמרו לו: לזה שמטיל אחריך. אמר להם: אם זה רבי? אל ירבו כמותו בישראל! אמרו לו: מפני מה? אמר להם: כך וכך עשה לי. אמרו לו: אף על פי־כן מחל לו, שאדם גדול הוא בתורה. אמר להם: בשבילכם הריני מוחל לו, ובלבד שלא יהא רגיל לעשות כן. מיד נכנס רבי אלעזר ברבי שמעון ודרש: לעולם יהא אדם רך כקנה, ואל יהא קשה כארז.
מו ההיא אשיתא רעיעתא דהות בנהרדעא, דלא הוה חלף רב ושמואל תותה, אף על גב דקימה באתרה תליסר שנין ולא נפלה. יומא חד איקלע רב אדא בר אהבה להתם, אמר שמואל לרב: ניתי מר ונקיף. אמר ליה: לא צריכנא האידנא, דהא איכא רב אדא בר אהבה בהדן, דנפישא זכותיה ולא מסתפינא. רב הונא, הוה ליה חמרא בההוא ביתא דהוה רעיעא. בעא לפנויי,  עיליה לרב אדא בר אהבה להתם, משכיה  בשמעתא התם, עד דפנייה. בתר דנפקו, נפל ביתא. ארגיש רב אדא בר אהבה ואיקפד. סבר לה כי הא דרבי ינאי, דאמר רבי ינאי: לעולם אל יעמיד אדם  במקום הסכנה, ויאמר, שעושין לו נס, שמא אין עושין לו נס, ואם [תמצא לומר]: עושין לו נס, מנכין לו מזכיותיו. אמר רב חנן: מאי קרא? דכתיב:  "קטנתי מכל החסדים" וגו'.  מאי הוה עובדיה דרב אדא בר אהבה? כי הא דאיתמר: שאלו תלמידיו את רב אדא בר אהבה: במה הארכת ימים? אמר להם: מימי לא הקפדתי בתוך ביתי, ולא צעדתי בפני מי שגדול ממני בחכמה, ולא הרהרתי במבואות המטנפות, ולא הלכתי ארבע אמות בלא תורה ובלא תפלין ולא ישנתי בבית המדרש, לא שנת קבע ולא שנת עראי, ולא ששתי בתקלת חברי, ולא קראתי לחברי בחכינתו, ואמרי לה: בחניכתו.
מז אמר ליה רבא לרפרם בר פפא: לימא לן מר מהני מילי מעליותא, דהוה עביד רב הונא. אמר ליה: בינקותיה לא דכירנא, בסיבותיה דכירנא, דכל יומא דעיבא, הוו מפקין ליה בגוהרקא דדהבא, וסיר לה לכולה מתא, וכל אשיתא דהות רעיעתא, הוה סתר לה; אם אפשר למרה, באני לה, ואם לא, באני לה איהו מדנפשיה. וכל פניא דמעלי שבתא, הוה משדר שלוחא לשוקא, וכל ירקא דהוה יתיר לגינאי, זבין להו ושדי להו בנהרא. וניתבוה לעניים! אמר: זימנין דסמכא דעתיהו, ולא אתו למיזבן. ולשדייה לבהמה! סבר: מאכל אדם אין מאכילין אותו לבהמה. ולא ליזבניה כלל? נמצאת אתה מכשילן לעתיד לבוא. כד הוה ליה מלתא דאסותא, הוה מלי כוזא דמיא, ותלי ליה בסיפא דביתא, ואמר: כל  [דבעי], ליתי ולישקול. איכא דאמרי: מלתא דשיבתא הוה גמיר, והוה מנח ליה כוזא דמיא,  [ודלי ליה], ואמר: כל מאן דצריך, ליעול וליתו, כי היכי דלא ליסתכן. כי הוה כריך ריפתא, הוה פתח לדשא ואמר: כל מאן דצריך, ליתי וליכול. אמר רבא: כולהו, מצינא מקימנא, לבר מהא, [דלא מצינא למעבד], משום דנפישי בני חילא דמחוזא.
מח אילפא ורבי יוחנן הוו גרסי באוריתא, דחיקא להו מלתא טובא, אמרו: ניקום וניזול, וניעביד עיסקא, ונקיים בנפשין  "אפס כי לא יהיה בך אביון". אזלו איתיבו תותי גודא רעיעא. הוו קא כרכי ריפתא. אתו [תרי] מלאכי־השרת, שמעיה רבי יוחנן דקאמר חד לחבריה: נישדי עליהו האי גודא ונקטלינהו, שמניחין חיי עולם [הבא] ועוסקין בחיי שעה. אמר ליה אידך: שבקינהו, דאיכא בהו חד, דקימא ליה שעתא. רבי יוחנן שמע, אילפא לא שמע. אמר ליה רבי יוחנן לאילפא: שמע מר מידי? אמר ליה: לא. אמר: מדשמעי אנא ואילפא לא שמע, שמע מינה לדידי קימא לי שעתא. אמר ליה רבי יוחנן: איהדר ואקיים בנפשאי  "כי לא יחדל אביון מקרב הארץ". רבי יוחנן הדר, אילפא לא הדר. עד דאתא אילפא, מלך רבי יוחנן. אמרו לו: אי יתיב מר וגריס, לא הוה מליך מר? אזל תלא נפשיה באסקריא דספינתא, אמר: אי איכא דשאיל לי במתניתא דרבי חיא ורבי אושעיא, ולא פשטינא ליה ממתניתין, נפילנא מאסקריא דספינתא וטבענא. אתא ההוא סבא, תנא ליה: האומר: תנו שקל לבני וכו'.
מט אמרו עליו על נחום איש גם זו, שהיה סומא משתי עיניו, וגדם משתי ידיו, וקטע משתי רגליו, וכל גופו מלא שחין, והיה מטל בבית רעוע, ורגלי מטתו מנחין בספלין של מים, כדי שלא יעלו עליו נמלים. פעם אחת, [היתה מטתו מנחת בבית רעוע], בקשו תלמידיו לפנות מטתו, ואחר כך לפנות את הכלים. אמר להם: בני, פנו את הכלים, ואחר כך פנו את מטתי, שמבטח לכם כל זמן שאני בבית, אין הבית נופל. פנו את הכלים, ואחר כך פנו את מטתו, ונפל הבית. אמרו לו תלמידיו: רבי, וכי מאחר שצדיק גמור אתה, למה עלתה לך כך? אמר להם: בני, אני גרמתי לעצמי, שפעם אחת הייתי מהלך בדרך לבית חמי, והיה עמי משוי שלשה חמורים, אחד של מאכל ואחד של משתה ואחד של מיני מגדים. בא עני אחד ועמד לי בדרך ואמר לי: רבי, פרנסני. אמרתי לו: המתן עד שאפרק מן החמור. לא הספקתי לפרק מן החמור עד שיצתה נשמתו. הלכתי, ונפלתי על פניו, ואמרתי: עיני שלא חסו על עיניך, יסומו. ידי שלא חסו על ידיך, יתגדמו. רגלי שלא חסו על רגליך, יתקטעו. ולא נתקררה דעתי, עד שאמרתי: כל גופי יהא מלא שחין. אמרו לו: אוי לנו שראינוך בכך, אמר להם: אוי לי אם לא ראיתוני בכך. ואמאי קרו ליה: "נחום איש גם זו"? דכל מלתא דהוה סלקא ליה, אמר: "גם זו לטובה". זימנא חדא בעי לשדורי ישראל, דורון לבי קיסר, אמרו: מאן יזיל? יזיל נחום איש גם זו, דמלמד בנסין הוא. שדרו בידיה מלא סיפטא דאבנים טובות ומרגליות. אזל ובת בההוא דירה. בליליא קמו הנך דיוראי, ושקלינהו לסיפטיה ומלונהו עפרא.  כי מטא התם, [שרינהו לסיפטא, חזינהו דמלא עפרא], בעא מלכא לקטלינהו לכולהו, ואמר: קא מחיכו בי יהודאי. [אמר: "גם זו לטובה"]. אתא אליהו, אדמי ליה כחדא מיניהו, אמר להו: דילמא הא עפרא מעפרא דאברהם אבוהון הוא, דכי הוה שדי עפרא, הוו סיפי, גילי, הוו גירי, דכתיב:  "יתן כעפר חרבו, כקש נדף קשתו". הויא חדא מדינתא דלא מצי למיכבשה, בדקו מיניה וכבשוה. עילוה לבי גנזיה, ומלוהו לסיפטיה אבנים טובות ומרגליות, ושדרוהו ביקרא רבא. כי אתא, בתו בההוא דיורא. אמרו ליה: מאי איתית בהדך, דעבדי לך יקרא כולי האי? אמר להו: מאי דשקלי מהכא [אמטי להתם]. סתרו לדיריהו, ואמטינהו לבי מלכא. אמרו ליה: האי עפרא דאיתי הכא, מדידן הוה, בדקוה ולא אשכחוה, וקטלינהו להנך דיוראי.
נ אמר ליה רב נחמן בר רב חסדא לרב נחמן בר יצחק: ליקום מר ליתיב לגבן. אמר ליה: תנינא, רבי יוסי אומר: לא מקומו של אדם מכבדו, אלא הוא מכבד את מקומו, שכן מצינו בסיני, שכל זמן שהשכינה שרויה עליו, אמרה תורה:  "גם הצאן והבקר אל ירעו [אל מול ההר ההוא]", נסתלקה שכינה ממנו, אמרה תורה:  "במשך היובל המה יעלו בהר". וכן מצינו באהל מועד שבמדבר, שכל זמן שאהל נטוי, אמרה תורה:  "וישלחו מן המחנה כל צרוע וכל זב" וגו'. הגללו הפרוכות, מיד התרו זבין ומצרעין לכנס שם. אמר ליה: אי הכי, איקום אנא ואיזיל לגבי דמר. אמר ליה: מוטב שיבוא מנה בן פרס, אצל מנה בן מנה, ואל יבוא מנה בן מנה, אצל מנה בן פרס.
נא בסורא הות דברתא, בשיבבותיה דרב לא הות דברתא.  [סברו מיניה]: משום זכותיה דרב, דנפיש. איתחזי להו בחלמא: רב נפישא זכותיה טובא, והא מלתא זוטרא היא לרב. אלא משום ההוא גברא, דקא משייל מרא וזבילא לבי קבורה. בדרוקרת הות דליקתא ובשבבותיה דרב הונא לא הות דליקתא, סבור מינה: משום זכותיה דרב הונא [דנפיש] הוא. איתחזי להו בחלמא: רב הונא נפישא זכותיה טובא, והאי זוטרא הוא לרב הונא, אלא משום ההיא אתתא, דמחממא תנורא  ומשילא לשיבבותיה. [אמרו ליה לרב יהודה: אתו קמצי, גזר תעניתא. אמרו ליה: לא קא מפסדן. אמר להו: זודא איתו בהדיהו? אמרו ליה לשמואל: איכא מותנא בי חוזאי, גזר תעניתא. אמרו ליה: והא מרחק? אמר: ליכא מעברא הכא, דפסיק ליה! אמרו ליה לרב נחמן: איכא מותנא בארעא דישראל, גזר תעניתא, אמר: אם גבירה לוקה, שפחה, לא כל שכן!
נב אבא אומנא, הוה אתי ליה שלמא כל יומא ממתיבתא דרקיעא. ולאביי, ממעלי שבתא למעלי שבתא. ולרבא, ממעלי יומא דכפורי למעלי יומא דכפורי. הוה קא חלשא דעתיה דאביי, על דאבא אומנא. אמרו ליה: לא מצית למיעבד כעובדיה דאבא אומנא. מאי עובדיה דאבא אומנא? דכי הוה עביד  [מלתא], הוה עביד ליה דוכתא דגברי לחודיהו ודנשי לחודיהו. והוה ליה לבושא דאית ביה קרנא, דהות בזעי כי כוסילתא, דכי הות אתיא איתתא, מלביש לה, כי היכי דלא ליסתכיל בה. והוה ליה דוכתא  [דצניעא], למירמי ביה פריטי; דאית ליה, רמי ביה, דלית ליה, הוה אתי ויתיב ולא מיכסיף. וכי הוה מתרמי ליה צורבא מרבנן, אגרא מיניה לא שקיל  [ובתר דקאי], יהיב ליה פריטי, ואמר ליה: זיל, איברי נפשך. זימנא חדא, שדר אביי זוגא דרבנן למבדקיה,  אותבינהו ואוכלינהו ואשקינהו ומך להו ביסתרקי בליליא. לצפרא, כרכינהו ואיתינהו לשוקא. למחר, סליק ליה לשוקא ואשכחינהו. אמרו ליה: לישימינהו מר היכי שוו, אמר להו: הכי והכי שוו. אמרו ליה: דילמא שוו טפי? אמר להו: בהכי שקלי להו. אמרו ליה: דידך נינהו, ושקלינהו מינך. אמרו ליה: במטותא מינך, במאי חשדתינן? אמר להו: אמינא: דילמא פדיון שבויים איקלע להו לרבנן, וכסיפא להו מלתא למימר. אמרו ליה: השתא נשקליה מר. אמר להו: מההיא שעתא אסחתיה לדעתאי לצדקה. חלש דעתיה דרבא על דאביי. איתחזי ליה בחלמא ואמרו ליה: מסתיך דקא מגני זכותך, אכולא כרכא.
נג רב ברוקא חוזאה הוה קאי בשוקא דבי לפט,  [הוה שכיח אליהו גביה], אמר ליה: מי איכא בהאי שוקא בר עלמא דאתי? אמר ליה: ליכא! אדהכי והכי אתא ההוא גברא, דהוה מסים מסאני אוכמי, ולא רמי חוטי דתכלתא בגלימיה, אמר ליה: האי, בר עלמא דאתי הוא! קרא ליה ולא אתא לגביה. אזל איהו אבתריה, אמר ליה: מאי עובדך? אמר ליה: זיל האידנא ותא למחר.  אמר ליה: מאי עובדך? אמר ליה: זנדוקא אנא, ואסרנא גברי לחוד ונשי לחוד, ובלילא. רמינא פוריא בין גברי לנשי, כי היכי דלא ליעבדו איסורא. וכי חזינא בת־ישראל, דיהבו גויים [עובדי כוכבים] עיניהו עלה, מסרנא נפשאי ומצילנא לה. זימנא חדא, איתרמי נערה מארסה גבן, ויהבו בה גויים [עובדי כוכבים] עיניהו, ובעו למינסה. אתאי דורדיא דחמרא ושדאי לה בשיפולא, ואמינא להו: דיסתנא היא. מאי טעמא סימת מסאני אוכמי?  [ולא] רמית חוטי? דאזילנא ביני גויים [עובדי כוכבים], כי היכי דלא לידעו, דיהודאי אנא, דכי הוה מלתא דצינעא ובעו למיגזר גזירתא, מגלו לי, ואמינא להו לרבנן, ובעו רחמי ומבטלי לה. מאי טעמא, כי אמינא לך אנא: מאי עובדך? אמרת לי: זיל האידנא ותא למחר! אמר ליה: דבההיא שעתא הוו גזרי גזירתא, ואמינא, איזיל ברישא ואשמעיה  להו לרבנן, כי היכי דליבעו רחמי עלה דמלתא ויבטלונה. אדהכי והכי אתו תרי אחריני, אמר ליה: הני נמי, בני עלמא דאתי נינהו! אזל לגביהו, אמר להו: מאי עובדיכו? אמרו ליה: אינשי בדיחי אנן, כי חזינן איניש דעציבא דעתיה, מבדחינן ליה. אי נמי, כי חזינן בי תרי, דאית להו תיגרא בהדי הדדי, טרחינן ועבדינן להו שלמא בהדי הדדי.
נד שנינו: מתריעין על החרב, מפני שהיא מכה מהלכת. גמרא. תנו רבנן: חרב שאמרו, אין צריך לומר, חרב שאינה של שלום, אלא, אפלו חרב של שלום, שאין לך חרב של שלום יותר מפרעה נכה, ואף על פי כן נכשל בה יאשיהו המלך, שנאמר:  "וישלח אליו מלאכים לאמר: מה לי ולך מלך יהודה? לא עליך אתה היום, כי אל בית מלחמתי, ואלהים אמר לבהלני, חדל לך מאלהים אשר עמי, ואל ישחיתך". מאן 'אלהים'? אמר רב יהודה, אמר רב: זו עבודה זרה. אמר: הואיל וקא בטח בעבודה זרה, יכילנא ליה.   "וירו הירים למלך יאשיהו, ויאמר המלך לעבדיו: העבירוני [כי החליתי מאד". מאי, "כי החליתי מאד"?] אמר רב יהודה, אמר רב: מלמד, שעשאוהו כל גופו ככברה. אמר  [רבי שמואל בר נחמני, אמר רבי יוחנן]: מפני מה נענש יאשיהו? שהיה לו למלך בירמיהו ולא נמלך. מאי דרש?  "וחרב לא תעבר בארצכם", מאי 'חרב'? אי נימא חרב שאינה של שלום, והכתיב:  "ונתתי שלום בארץ" וגו'. אלא אפלו חרב של שלום. והוא אינו יודע שאין דורו דומה יפה. כי הוה קא ניחא נפשיה, אתא ירמיהו לשיולי ביה, חזיה דהוה קא מרחשן שפותיה, אמר: דילמא חס־וחלילה אגב צעריה, קאמר מלתא כלפי שמיא? גחין עליה, שמעיה דהוה קא מצדיק דינא על נפשיה, וקאמר:  "צדיק הוא ה' כי פיהו מריתי". פתח עליה ירמיהו ואמר:  "רוח אפינו משיח ה'" וגו'.
רבי יוסי אומר: אין היחיד רשאי לסגף עצמו בתענית, שמא יצטרך לבריות, ואין הבריות מרחמות עליו. אמר רב יהודה, אמר רב: מאי טעמא דרבי יוסי? דכתיב:  "ויהי האדם לנפש חיה", נשמה שנתתי בך, החיה!
נה תנו רבנן: "ונתתי גשמיכם בעתם", לא שכורה, ולא צמאה, אלא בינונית, שכל זמן שהגשמים מרבין, מטשטשין את הארץ, ואינה עושה פרות. דבר אחר: 'בעתם', בלילי רביעיות ובלילי שבתות, שכן מצינו בימי שמעון בן שטח, שירדו להם גשמים בלילי רביעיות ובלילי שבתות, עד  [שנעשו] חטים ככליות, ושעורים, כגרעיני זיתים, ועדשים, כדינרי זהב, וצררו מהם  דגמא לדורות, להודיע כמה חטא גורם, שנאמר:  "עונותיכם הטו אלה, וחטאתיכם מנעו הטוב מכם". וכן מצינו בימי הורדוס, בזמן שהיו עוסקים בבנין בית־המקדש, שירדו להם גשמים בלילות, למחר נשבה הרוח ונתפזרו העבים וזרחה החמה, וכל אחד משכים למלאכתו, להודיע, שמלאכת שמים בידיהם.
נו משנה. מעשה שאמרו לחוני המעגל: התפלל שירדו גשמים וכו'.  תנו רבנן: פעם אחת יצא רב אדר, ולא ירדו גשמים. אמרו לו לחוני המעגל: התפלל וירדו גשמים, התפלל ולא ירדו. עג עגה ועמד בתוכה, כדרך שעשה חבקוק הנביא, שנאמר:  "על משמרתי אעמדה" וגו', אמר לפניו: רבונו של עולם, בניך שמו פניהם עלי, שאני כבן־בית לפניך. נשבע אני בשמך הגדול, שאיני זז מכאן עד שתרחם על בניך. התחילו הגשמים מנטפין. אמרו לו תלמידיו: רבי, ראינוך ולא נמות. כמדמין אנו, שאין הגשמים יורדין אלא להתיר שבועתך. אמר:  לא כך שאלתי, אלא גשמי בורות שיחין ומערות. ירדו בזעף עד שכל טפה וטפה כמלא פי חבית, ושערו חכמים, שאין כל טפה פחותה מלג. אמרו לו תלמידיו: רבי, ראינוך ולא נמות, כמדמין אנו, שאין הגשמים יורדין, אלא לשחת העולם.  אמר לפניו: לא כך שאלתי, אלא גשמי רצון ברכה ונדבה. ירדו כתקנן, עד שיצאו ישראל מירושלים להר הבית מפני הגשמים. אמרו לו: רבי, כשם שהתפללת עליהם שירדו, כך התפלל עליהם וילכו להם.  אמר להם: כך מקבלני, שאין מתפללין על רב הטובה. אף על פי־כן, הביאו לי פר הודאה, הביאו לו פר [הודאה], וסמך שתי ידיו עליו. אמר לפניו: רבונו של עולם, עמך ישראל שהוצאת ממצרים, אינן יכולין לקבל לא רב טובה ולא רב פרענות; כעסת עליהם, אינן יכולין לקבל, השפעת להם רב טובתך, אינם יכולין לקבל. יהי רצון מלפניך,  [שיפסקו הגשמים ויהא] רוח בעולם, מיד נשבה הרוח ונתפזרו העבים, וזרחה חמה, יצאו  [העם לשדה והביאו להם] כמהין ופטריות. שלח לו שמעון בן שטח: אלמלא חוני אתה, גוזרני עליך נדוי, שאלו היו שנים כשני אליהו, שמפתחות של גשמים בידי אליהו, לא נמצא שם שמים מתחלל על ידיך? אבל מה אעשה שאתה מתחטא לפני המקום [ועושה לך רצונך], כבן שמתחטא לפני אביו ועושה לו רצונו, אומר לו: הוליכני לרחצני בחמין מוליכו, שטפני בצונן, מוליכו. תן לי אגוזים שקדים אפרסקים ורמונים, ונותן לו. עליך הכתוב אומר:  "ישמח אביך ואמך ותגל יולדתך", תנו רבנן: כך שלחו ליה בני לשכת הגזית לחוני המעגל:  "ותגזר אמר ויקם לך". אתה גזרת מלמטה והקדוש ברוך הוא מקים אמריך מלמעלה. "ועל דרכיך נגה אור", דור שהיה אפל, הארתו בתפלתך.  "כי השפילו ותאמר גוה", דור שהיה שפל, הגבהתו בתפלתך. "ושח עינים יושע", דור שהיה שח בעונו, הושעתו בתפלתך.  "ימלט אי נקי", דור שלא היה נקי, מלטתו בתפלתך. "ונמלט בבר כפיך", במה נמלט? במעשה ידיך הברורים.
נז אמר יוחנן: כל ימיו של אותו צדיק, היה מצטער על המקרא הזה:  "שיר המעלות בשוב ה' את שיבת ציון היינו כחלמים", אמר: אפשר שבעין שנין כחלמא דמי! מי איכא דנים שבעים שנין? יומא חד, הוה קאזיל באורחא, חזיא לההוא גברא דקא נטע חרובא, אמר ליה: מכדי, חרובא עד שבעין שנין לא טעין, פשיטא לך דחית שבעין שנין ואכלת מיניה? אמר ליה: אנא, עלמא בחרובא אשכחתיה, כי היכי דשתלו לי אבהתי, אנא נמי אשתול לבנאי. יתיב וקא כריך ריפתא, אתיא ליה שינתא, וניים. הדרא עליה משוניתא ואכסי מעינא וניים שבעים שנין. כי קם , חזייה לההוא גברא דאכיל מההוא חרובא. אמר ליה: ידעת מאן שתליה להאי חרובא? אמר ליה: אבוה דאבא. אמר: ודאי נימי לי שבעין שנין. חזא לחמריה, דקא ילדה ליה רמכי רמכי. אזל לביתיה. אמר להו: "בריה דחוני המעגל, היכא"? אמרו ליה: בריה ליתיה. בר בריה איתיה. אמר להו: 'אנא הוא'. לא הימנוהו. אזל לבי מדרשא, שמעינהו לרבנן דאמרין: נהירא לן הא שמעתא האידנא, כבשני דחוני המעגל, דכד הוה עייל לבי מדרשא, כל קושיא דהוו להו לרבנן, הוה מפרק להו. אמר להו: 'אנא הוא'. לא הימנוהו, ולא נהגו ביה יקרא כדמיבעי ליה. חלש דעתיה, בעא רחמי דלימות, ונח נפשיה. אמר רבא: הינו דאמרי אינשי: או חברותא או מיתותא.
נח אבא חלקיה, בר בריה דחוני המעגל הוה. והוו קא אזלי רבנן גביה כד הוו צריכי עלמא למיטרא. זימנא חדא איצטריך עלמא למיטרא, שדרו רבנן זוגא דרבנן לקמיה למיבעי רחמי ותיתי מיטרא. אזלו לביתיה ולא אשכחוהו, אזלו לגביה לדברא, אשכחוהו דהוה קא רפיק. יהבו ליה שלמא ולא אסבר להו אפיה. בפניא הוה מנקט ציבי, כי אתא, דרא ציבי [ומרא] אחד כתפא, וגלימיה אחד כתפא. כל אורחא לא סים מסאניה, כי מטא מיא, סים מסאניה. כי מטא ביני היזמי והיגי, דלינהו למאניה. . כי מטא למתא, נפקא דביתהו לאפיה כי מקשטא. כי מטא לביתא, עילא דביתהו ברישא, והדר עיל איהו אבתרה, והדר עילי רבנן. יתיב, כריך ריפתא, ולא אמר להו לרבנן: 'איתו, כריכו'! פליג ריפתא לינוקי; יהיב ליה לקשישא חדא ולזוטרא תרתי. אמר לדביתהו: ידענא דרבנן אמטול מיטרא אתו, ניקום ניסק לאיגרא למיבעי רחמי, אפשר דמירצי הקדוש ברוך הוא, ואתי מיטרא, [ולא נחזיק טיבותא לנפשין]. סקו לאיגרא, קם איהו בחד זויתא, ודביתהו בחד זויתא, ובעו רחמי. קדים סליק עננא מזויתא דדביתהו. כי נחית, אמר להו: אמאי אתו רבנן? אמרו ליה: שדרו רבנן לגבי דמר; למיבעא רחמי ומיתי מיטרא. אמר להו: ברוך המקום שלא הצריך אתכם לאבא חלקיה. אמרי ליה: ידענא, דמיטרא מחמת מר הוא דאתא, אלא לימא לן מר הני מילי דתמיה לן; מאי טעמא, כי יהבינן ליה שלמא למר, לא אסבר לן אפיה? אמר להו: אגיר יומא הואי, ואמינא: לא איפגר. מאי טעמא, דרא מר ציבי אחד כתפיה וגלימא אחד כתפיה? אמר להו: טלית שאולה הוה, להכי שאילה לי, ולהכי לא שאילה לי. מאי טעמא, כל אורחא לא סים מר מסאניה, וכי מטא למיא סים מסאניה? כולי אורחא קא חזינא, במיא לא קא חזינא. מאי טעמא, כי מטא מר בהיזמי והיגי דליה ללבושיה? אמר: זה מעלה ארוכה, וזה אין מעלה ארוכה. מאי טעמא, נפקא דביתהו דמר לאפיה כי מקשטא? אמר להו: כדי שלא אתן עיני באשה אחרת. מאי טעמא, עילא היא ברישא ומר עיל אבתרה, והדר עילינן אנן? אמר להו: משום דלא בדיקיתו לי. כי כרך ריפתא, מאי טעמא לא אמר לן מר: 'כרוכו ריפתא'? דלא הוה נפישא ריפתא, ואחזוקי לרבנן טובת חנם לא בעינא. מאי טעמא, יהב מר לינוקא קשישא חדא, ולזוטרא תרתי? האי קאי בביתא והאי קאי בבי כנישתא. מאי טעמא, קדים סליק ענני מהאי זויתא דהוה קימא דביתהו דמר לעננא דידיה? משום דאתתא שכיחא בביתא, ומקרבא הניתה לעני יותר מדגברי. אי נמי: בריוני שכיחי בשביבותן; אנא קבעינא רחמי עליהו דנימותו, ואיהי הות קא בעיא רחמי עליהו דלהדרו בתשובה, ואהדרו.
נט חנין הנחבא, בר ברתיה דחוני המעגל הוה, כי הוה מצטריך עלמא למיטרא, משדרי רבנן ינוקי דבי־רב לגביה ונקטי ליה בשפולי גלימיה ואמרי ליה: "אבא אבא, הב לן מיטרא". אמר לפני הקדוש ברוך הוא: רבונו של עולם, עשה בשביל אלו, שאין מכירין בין אבא דיהיב מיטרא לאבא דלא יהיב מיטרא. ואמאי קרי ליה: 'חנין הנחבא'? שהיה מחבא את עצמו בבית הכסא.
ס אמר ליה רבי זריקא לרב ספרא: תא חזי, מה בין תקיפי ארעא דישראל, לחסידי דבבל; חסידי דבבל, רב הונא ורב חסדא, כי הוה מיצטריך עלמא למיטרא, הוה אמר ליה חד לחבריה: ליכנוף לגבי הדדי וליבעי רחמי, אפשר דמתרצי הקדוש ברוך הוא, ואתא מיטרא. תקיפי דארעא דישראל, כגון רבי יונה אבוה דרבי מני, כי הוה מצטריך עלמא למיטרא, שקיל גולקא ואמר לאינשי ביתיה: איזיל ואיתי בזוזא עיבורא. אזיל וקאי בדוכתא עמיקתא, דכתיב:  "ממעמקים קראתיך ה'", וקאי בדוכתא צניעא, והוה מיכסי שקא, ובעי רחמי ואתי מיטרא. כי הוה אתא לביתיה, אמר ליה: איתי מר עיבורא? אמר להו: אמינא: הואיל ואתא מיטרא, רוח עלמא. ותו, רבי מני בריה, הוו קא מצערו ליה דבי נשיאה, אזיל אשתטח אמערתא דאבוה. אמר ליה: אבא אבא, הני מצערו לי. יומא חד, הוה קא חלפי התם, אנקוט כרעיהו דסוסותיהו, עד דקבלו עליהו דלא קא מצערי ליה. ותו, רבי מני  הוה שכיח קמיה דרבי יצחק בן אלישיב, אמר ליה: עתירי דבי חמי קא מצערי לי. אמר: 'ליענו'! ואיענו. אמר: קא דחקו לי. 'ליעתרו'! ואיעתרו. אמר: לא מקבלא דביתאי עלאי. אמר ליה: מה שמה? 'חנה', 'תתיפה חנה'! נתיפתה. אמר: קא מרדה עלי. אמר: 'תחזר חנה לשחרירותה'! וחזרה חנה לשחרירותה.
סא הנהו תרי תלמידי, דהוו  קמיה דרבי יצחק בן אלישיב, אמרו ליה: ניבעי מר רחמי עלן, דנחכים טפי. אמר להו: עמי היתה ושלחתיה. רבי יוסי בר אבין, הוה שכיח קמיה דרבי יוסי דמן יוקרת, שבקיה ואתא לקמיה דרב אשי. יומא חד, שמעיה דקא גריס אמר שמואל: השולה דג מן הים בשבת, כיון שיבש בו כסלע, חיב. אמר ליה איהו: 'ובין סנפיריו'. אמר ליה: לא סבר מר דהאי, רבי יוסי בר אבין אמרה? אמר ליה: אנא הוא יוסי בר אבין. אמר ליה: ולאו קמיה דרבי יוסי דמן יוקרת הוה שכיח מר? אמר ליה: 'אין'. ומה טעם שבקיה מר ואתא הכא? אמר ליה: גברא, דעל בריה ועל ברתיה לא חיס, עלי דידי חיס? בריה, מאי היא? יומא חד, הוו אגרי ליה אגירי בדברא, נגה למיתו להו ריפתא, אמרו ליה לבריה: כפנינן. הוה התם תאנה, אמר: "תאנה תאנה, הוציאי פרותיך, ויאכלו פועלי אבא"! אפיקא ואכלו. אדהכי והכי אתא אבוה. אמר להו: לא תנקטו לי בדעתיכו, דהאי דנגהנא, דבמלתא דמצוה הואי, ועד השתא הוא דסגיא. אמרו ליה: רחמנא לשבעך, כי היכי דשבעינן ברך. אמר להו: מאי הואי? הכי והכי הוה. אמר ליה: בני, אתה הטרחת את קונך להוציא תאנה פרותיה שלא בזמנן, יאסף שלא בזמנו. ברתיה, מאי היא? הויא ליה ההיא ברתה בעלת יפי, חזיה לההוא גברא, דהוה קא  [כריא] בהוצי וקא מהדר אבתרה למיחזיה. אמר ליה: מאי האי? אמר ליה: רבי, אם ללוקחה לא זכיתי, לראותה לא אזכה? אמר לה: בתי, קא מצערתא לבריתא? שובי לעפרך, ואל יכשלו בך בני אדם!  הויא ליה ההוא חמרא, כד הוה אגרי לה, הוו מותיבי אגרא עילויה, ואתיא לבי מרה, ואי טפי לה או בצרי לה, לא אתיא. יומא חד, אנשו זוגא דסנדלי עלה ולא אזלה, עד דשקלו הימנה והדר אזלה.
סב אליעזר איש ברתותא, כד חזו ליה גבאי צדקה, טשו מיניה, דכל דהוה נקיט, הוה יהיב להו. יומא חד, סליק לשוקא למזבן לה נדוניא לברתיה. חזיוה גבאי צדקה, טשו מיניה, אזל ורהט בתריהו. אמר להו: [אשבעתיכו], במאי עסקיתו? אמרו ליה: בנדוניא דיתום ויתומה. אמר להו: העבודה, שהן קודמין לבתי, שקל כל מה דהוה ליה, יהביה ניהליהו. 
פש גביה חד זוזא, אזל זבן ביה חטי ואסיק. שדיה באכלבא. אתיא דביתהו, אמרה לה לברתה: מאי איתי לך אבוך? אמרה לה: כל מה דאיתי לאכלבא אסקיה. סליקא, אתיא למפתח בבא דאכלבא, חזיא אכלבא דמליא חטי, וקא נפקא בצנורא דדשא, ולא מיפתח בבא מחטי. כי אתא מבי מדרשא, אמרה ליה: ראה מה עשה לך  [אוהבך]. אמר לה: העבודה, הרי הם הקדש עליך, ואין לך בהם, אלא כאחד מעניי ישראל.
סג רבי יהודה נשיאה גזר תעניתא, בעא רחמי ולא אתא מטרא. אמר: כמה איכא בין שמואל הרמתי ליהודה בן גמליאל. אוי לדור שנתקע בכך, אוי לו למי שעלתה בימיו כך, חלש דעתיה ואתא מטרא.  [דבי] נשיאה גזר תעניתא ולא אודעינהו לרבי יוחנן ולריש לקיש. לצפרא אודעינהו. אמר ליה ריש לקיש לרבי יוחנן: הא, לא קבלינן עלן מאורתא? אמר ליה: אנן, בתריהו גרירינן. דבי נשיאה גזר תעניתא  ולא אתא מטרא. תני להו הושעיא זעירא דמן חבריא:  "והיה אם מעיני העדה נעשתה לשגגה", משל לכלה, בזמן שעיניה יפות, אין כל גופה צריך בדיקה, ובזמן שאין עיניה יפות, כל גופה צריך בדיקה. אתו עבדי, ורמו ליה אצואריה סודרא, וקא מצערי ליה. אמרי להו  [בני מתא]: שבקוה,  [דהא נמי מצער לן], וכד חזינן, דכל מיליה לשום שמים עביד, לא אמרינן ליה ולא מידי, [ושבקינן ליה], אתון נמי שבקוה. רבי גזר תעניתא,  ולא אתא מטרא. נחית קמיה אילפא, ואמרי לה רבי אילפי, אמר: 'משיב הרוח' ונשב זיקא. אמר: 'מוריד הגשם' ואתא מטרא. אמר ליה: מאי עובדך? אמר ליה: דירנא בריסא דחיקא, דלית ביה חמרא לקדושא ואבדלתא, טרחנא ומיתינא חמרא לקדושא ואבדלתא, ומפיקנא להו ידי חובתיהו. רב איקלע לההוא אתרא, גזר תעניתא  ולא אתא מטרא. נחית קמיה שליחא דצבורא, אמר: 'משיב הרוח' ונשב זיקא, אמר: 'מוריד הגשם' ואתא מיטרא. אמר ליה: מאי עובדך? אמר ליה: מיקרי דרדקי אנא, ומקרינא לבני עניי כבני עתירי, וכל דלא אפשר ליה, לא שקילנא מיניה מידי, ואית לי פירא דכורי, כל מאן דפשע , משחידנא ליה בכורי, ומשדלנא ליה, עד דאתי וקרי. רב נחמן גזר תעניתא, בעי רחמי ולא אתא מיטרא.  אמר: שקלוה לנחמן ושדיוה מגודא לארעא, חלש דעתיה ואתא מטרא.
סד  [רבה] גזר תעניתא, בעא רחמי ולא אתא מטרא. אמרו ליה: והא רב יהודה בעא רחמי ואתא מטרא! אמר להו: ומה אעביד? אי משום תנויי, אנן עדיפינן מיניהו, דבשני דרב יהודה, כולהו תנויי בנזיקין הוה, ואנן קא מתנינן  [בששה סדרים], וכד הוה מטי רב יהודה בעוקצין, האשה שכובשת ירק בקדרה, ואמרי לה זיתים שכבשן בטרפיהן, טהורין, אמר: הויות דרב ושמואל קא חזינא הכא, ואנן, מתנינן בעוקצין תליסר מתיבתא, ואלו רב יהודה, כי הוה שליף חד מסאנא אתא מטרא, ואנן קא צוחינן כולי יומא, וליכא דאשגח בן. אי משום עובדא, אי איכא דחזא מידי, לימא! אבל מה יעשו פרנסי הדור, שאין דורן דומה יפה. רב יהודה חזנהו לבי תרי, דקא פרצי בריפתא, אמר: שמע מינה איכא שבעא בעלמא, יהב עיניה והוה כפנא. אמרו ליה רבנן לרב כהנא בריה דרבי נחוניא: שמעיה דמר, דשכיח קמיה,  ניעשיה דליפוק לשוקא, וניחזי מאי האי דאיכא בעלמא. משכוה ועשיוה ואפקוה לשוקא, חזא כנופיא, אמר: מאי האי? אמרי ליה: אכסיפא דתמרי קימי, דקא מזדבן. אמר: שמע מינה איכא כפנא בעלמא, אמר לשמעיה: שלוף לי מסאני. שלף ליה חד מסאנא ואתא מטרא. כי מטא למשלף אחרינא, אתא אליהו  ואמר לו, [אמר הקדוש ברוך הוא]: אי שלפת אחרינא, מחריבנא ליה לעלמא. אמר רב מרי ברה דבת שמואל: קאימנא אגודא דנהר פפא, וחזינא להו להנהו מלאכי דדמו למלחי, דקא מיתו חלא ומליונהו לארבי, והוה קימחא דסמידא, ואתו כולי עלמא למזבן מיניה, ואמינא להו: מהאי לא תזבנו, דמעשה נסים הוא. 
 [למחר אתיין ארבא דחטי דפרזניא] וזבון כלי עלמא. רבא איקלע להגרוניא, גזר תעניתא, בעו רחמי ולא אתי מטרא, אמר להו: ביתו כלי עלמא בתעניתיכו, ביתו. למחר אמר להו: מי איכא דחזי מידי בחלמיה, לימא. אמר להו רבי אלעזר מהגרוניא: לדידי אקריון בחלמא: "שלם טב, לרב טב, מרבון טב, דמטוביה אוטיב לעמיה". אמר: שמע מינה, עת רצון היא. בעא רחמי, ואתא מטרא.
סה ההוא גברא, דאיחיב נגדא בבי דינא דרבא, משום דבעל גויה [עובדת כוכבים]. נגדיה רבא ומית. אישתמע מלתא בי שבור מלכא, בעי לצעורי לרבא. אמרה ליה אפרא הורמיז אימיה דשבור מלכא לברה: לא ליהוי לך עסק [דברים] בהדי יהודאי, דכל מאן דבעין ממריהו, עביד להו. אמר לה: מאי היא? אמרה ליה: דבעו רחמי ואתי מטרא. אמר לה: ההוא, משום זימנא דמטרא הוא, ליבעו האידנא בתקופת תמוז וליתי מטרא! שלחה ליה לרבא: כון דעתיך ובעי רחמי וייתי מטרא. בעא רחמי ולא אתא מטרא. אמר לפניו: רבונו של עולם:  "אלהים, באזנינו שמענו, אבותינו ספרו לנו, פעל פעלת" וגו', ובעינינו לא ראינו", אתא מטרא עד דשפוך מרזבי דמחוזא לדגלת. אתחזי ליה אבוה בחלמא, אמר: מי איכא דמטרח קמי שמיא כולי האי? קום ואשני מדוכתיך, דרתחי עלך מן שמיא. שני דוכתיה, למחר אשכחיה לפוריה דמירשם בסכיני. רב פפא גזר תעניתא [ולא אתא מטרא]. חלש לביה , שרף פינכא דדיסא, בעי רחמי ולא אתא מטרא. אמר ליה רב נתן בר  אשפזתי: אי שריף מר פינכא אחריתי דדיסא, הוה אתי מטרא. אכסיף וחלש דעתיה,  ואתא מטרא.
סו רבי חנינא בן דוסא, הוה קא אזיל באורחא,  אתא מטרא, אמר לפניו: רבונו של עולם, כל העולם כלו בנחת וחנינא בצער, פסק מטרא. כי מטא לביתיה, אמר: כל העולם כלו בצער וחנינא בנחת, אתא מטרא. אמר רב יוסף: מאי אהניא ליה צלותיה דכהן גדול לגבי רבי חנינא בן דוסא? דתנן: כהן גדול מתפלל תפלה קצרה בבית החיצון, שלא להבעית את ישראל, מאי מצלי? רבין בר  אדא ורבא בר  אדא, תרויהו משמיה דרב יהודה אמרי: "יהי רצון מלפניך ה' אלהינו, שתהא שנה זו, שחונה וגשומה". 'שחונה', למימרא דמעליותא היא? אדרבה, הא גריעותא היא?! אלא, אם שחונה, תהא גשומה [וטלולה]. "ואל תכנס לפניך תפלת עוברי דרכים". ורב  [אחא בריה דרבא] מסים בה משמיה דרב יהודה: "ולא יעדי עביד שולטן מדבית יהודה, ואל יהיו עמך ישראל צריכין להתפרנס זה מזה, [ולא לעם אחר"]. אמר רב יהודה, אמר רב: בכל יום ויום, בת־קול יוצאת ואומרת: כל העולם כלו אינו נזון אלא בשביל חנינא בני, וחנינא בני, דיו בקב חרובין מערב שבת לערב שבת. כל מעלי שבתא הות רגילה דביתהו דמחממא תנורא, ושדיא קוטרא בתנורא, משום כסופא. הויא לה ההיא שבבתא בישתא. אמרה: מכדי, ידענא דמידי לית לה, איזיל ואחזי מאי היא. אזלה וטרפה אבבא, איכסיפא ועילא לאינדרונא. איתעביד לה ניסא, דאשכחתיה לתנורא דמלי ריפתא, ואגנא דמליא לישא. אמרה לה: פלניתא פלניתא, איתי  [מסא], דחריך ליך ריפתיך. אמרה לה: אף אנא להכי עילי. תנא: אף היא להביא מרדה נכנסה, מפני שמלמדת בנסים היתה. אמרה ליה דביתהו: עד אימת ניזיל ונצטער כולי האי? אמר לה: מאי נעביד? אמרה ליה: בעי רחמי, דליתבו לך מידי.  בעא רחמי, יצתה כמין פסת יד, ויהבו ליה חד כרעא דפתורא דדהבא. חזי בחלמיה, דכולהו צדיקי אכלי אפתורא [דדהבא] דתלת כרעי, ואיהו, דתרתין כרעי. אמר לה: ניחא לך דכולהו צדיקי אכלי אפתורא דתלת כרעי, ואנן אכלינן אפתורא דשקיל חד מיניהו? אמרה ליה: [ומאי נעביד]? בעי רחמי נשקלוה. בעא רחמי ושקלוה. תנא: גדול נס האחרון יותר מן הראשון, דגמירי: מן שמיא מיהב יהבי, משקל לא שקלי. יומא חד, בי שמשי חזיה לברתיה דהוית עציבא, אמר לה: בתי אמאי עציבת? אמרה ליה: דאיחלף לי מנא דמשחא במנא דחלא, ורמאי בשרגא. אמר לה: מי שאמר לשמן וידליק יאמר לחמץ וידליק. תנא: היה דולק והולך [כל היום כלו], עד שנטלו ממנו אור להבדלה. רבי חנינא בן דוסא הוו ליה הנך עיזי, אמרו ליה: קא מפסדן עיזך, אמר להו: אי קא מפסדן, ליכלינהו דבי, ואי לא, כל חדא וחדא ליתן דבא [לאורתא] בקרניהו. לאורתא כל חדא וחדא איתי דבא בקרנהא. הואי ליה ההיא שיבבתא דבנתא ביתא, ולא קא מטין כשורי. אמרה ליה: בנאי ביתא ולא קא מטין כשוראי, אמר לה: מה שמך? אמרה ליה: 'איכו', אמר לה: איכו  לימטו כשוריך. מטו כשורתא, ויש אומרים: סניפין עשאן. תנא, פלימו אומר: אני ראיתי את הבית,  והיו לכאן אמה ולכאן אמה, והיו אומרים: זה הבית שקירה רבי חנינא בן דוסא בתפלתו.
סז רבי אלעזר בן פדת הוה דחיקא ליה מלתא טובא, עבד מלתא, ולא הוה ליה מידי למטעם, אשכח בדא דתומא, שדא לפומיה, חלש ליביה ונים. עילו רבנן לשיולי ביה, חזיוה דבכי וחיך, ונפיק צוציתא דנורא מאפותיה. כי אתער, אמרי ליה: מאי טעמא בכה מר וחיך ונפק צוציתא דנורא מאפותיה? אמר להו:  [דהוה יתיב עמי הקדוש ברוך הוא], ואמרי קמיה: עד אימתי אדבר ואיזיל בהאי דוחקא? ואמר לי: [אלעזר בני], ניחא לך  [דאפכיה] לעלמא והדר אבריה, ואפשר דמברית בשעתא דמזוני? אמרי קמיה:  כולי האי ואפשר? אמרי ליה: שני דחיי נפישי או דחיינא? אמר לי: 'דחיית'. אמרי לקמיה: אי הכי, לא בעינא! ואמר לי: בהאי אגרא דאמרת: 'לא בעינא', יהיבנא לך לעלמא דאתי, תליסר נהרי  [דמשחי] אפרסמא דכין, [כפרת ודגלת], דמענגת בהו. אמרי קמיה: רבוניה דעלמא, כולי, האי ותו לא? אמר לי: ולחברך מאי נתיב להו? אמרי  [ליה]: ומגברא דלית ליה קא בעינא, ומחין באסקוטלא אפותאי, ואמר לי: אלעזר ברי, אגרי בך גירי.
סח רבי חמא בר חנינא גזר תעניתא,  ולא אתא מטרא, אמרו ליה: והא רבי יהושע בן לוי גזר תעניתא ואתא מטרא! אמר להו: הא אנא והא בר ליואי. אמרו ליה: ניתי ונכון דעתין, אפשר דתברי צבורא לביהו ובעו רחמי ואתי מטרא. בעון רחמי ולא אתי מטרא. אמר ליה: רצונכם שיבוא מטר בשבילנו? אמרו ליה: הן. אמר: רקיע [רקיע] כסי פניך! לא כסי, אמר: כמה  [עזין] פני רקיע. כסיא בעיבא ואתא מטרא. לוי גזר תעניתא, בעי רחמי ולא אתא מטרא. אמר לפניו: רבונו של עולם, עלית וישבת במרום, ואין אתה מרחם על בניך. אתא מטרא ואיטלע. אמר רבי אלעזר: לעולם אל יטיח אדם דברים כלפי מעלה, שהרי אדם גדול הטיח דברים כלפי מעלה ואיטלא, ומנו? לוי. והא, גרמא ליה? והא לוי אחוי קדה קמיה דרבי ואיטלע! הא והא גרמא ליה. 
רבי חיא בר לוליאני  שמעינהו להנך ענני דקא אמרן: ניזיל ונשדי מטרא בעמון ומואב. אמר להו: כשהחזיר הקדוש ברוך הוא את התורה על כל אמה ולשון ולא קבלוה, עד שבאו ישראל וקבלוה, ואתון שבקיתו ישראל ותשדו מטרא בעמון ומואב? שדו אדוכתיהו! שדין אדוכתיהו.
סט דרש רבי חיא בר לוליאני: מאי דכתיב:  "צדיק כתמר יפרח כארז בלבנון ישגה"? אם נאמר 'תמר', למה נאמר 'ארז'? ואם נאמר 'ארז', למה נאמר 'תמר'? אלו נאמר 'תמר' ולא נאמר 'ארז', הייתי אומר: מה תמר אין גזעו מחליף, אף צדיק, [חס־ושלום], אין גזעו מחליף, ואלו נאמר ארז ולא נאמר תמר, הייתי אומר: מה ארז אין עושה פרות, אף צדיק, [חס־ושלום], אין עושה פרות, לכך נאמר תמר וארז.
ע תנו רבנן: מעשה ברבי אליעזר שגזר שלש־עשרה תעניות על הצבור, ולא ירדו גשמים. באחרונה התחילו הצבור לצאת. אמר להם: תקנתם קברים לעצמכם? געו [כל העם] בבכיה וירדו גשמים. שוב מעשה ברבי אליעזר שירד לפני התבה, ואמר עשרים וארבע ברכות, ולא נענה. ירד רבי עקיבא אחריו ואמר:  אבינו מלכנו, אין לנו מלך אלא אתה,  [אבינו מלכנו, למענך] רחם עלינו.  ומיד נענה, כסבורין העם שזה גדול מזה, יצאתה בת־קול ואמרה: לא מפני שזה גדול מזה, אלא שזה מעביר על מדותיו וזה אינו מעביר על מדותיו.
עא אמר רבי  [אליעזר]: כשמנסכין את המים בחג, תהום אומר לחברו: אבע מימיך! קול שני רעים אני שומע, שנאמר:  "תהום אל תהום קורא לקול צנוריך" וגו'. אמר רבה: לדידי חזי לי האי רידיא, דמיא לעיגלא תלתא, ופריטא שפותיה. וקימא בין תהומא תתאה לתהומה עלאה. לתהומא עלאה אמר ליה: "חשר מימיך"! לתהומא תתאה אמר ליה: "אבע מימיך"! שנאמר:  "הנצנים נראו בארץ, עת הזמיר הגיע, וקול התור נשמע בארצנו".
עב שמואל הקטן גזר תעניתא וירדו להם גשמים קדם הנץ החמה, כסבורין העם לומר: שבחו של צבור הוא. אמר להם: אמשל לכם משל למה הדבר דומה, לעבד שמבקש פרס מרבו, אמר להם, תנו לו ואל אשמע קולו. שוב שמואל הקטן גזר תעניתא, וירדו להם גשמים לאחר שקיעת החמה. כסבורים העם לומר: שבחו של צבור הוא, אמר להו שמואל: לא שבחו של צבור הוא, אלא אמשל לכם משל למה הדבר דומה, לעבד שמבקש פרס מרבו, ואמר להם: המתינו לו עד שיתמקמק ויצטער, ואחר כך תנו לו. לשמואל הקטן, שבחו של צבור היכי דמי? אמר: 'משיב הרוח' ונשב זיקא, אמר: 'מוריד הגשם', ואתא מטרא.
משנה. מעשה שגזרו תענית בלד, וירד להם גשמים קדם חצות. אמר להם רבי טרפון: צאו ואכלו ושתו ועשו אותו יום־טוב, יצאו ואכלו ושתו ואותו היום עשאוהו יום־טוב, ובאו בין הערבים ואמרו הלל הגדול,  "הודו לה' כי טוב כי לעולם חסדו, הודו לאדוני האדונים כי לעולם חסדו".) גמרא. ולימרו הלל מעיקרא! אביי ורבא דאמרי תרויהו: לפי שאין אומרים הלל הגדול אלא בנפש שבעה, וכרס מלאה. איני! והא רב פפא איקלע לבי כנישתא דאבי גובר, [וגזר תענית], וירדו להם גשמים קדם חצות, ואמר להם: אמרו הלל הגדול והדר אכלו ושתו. שאני בני מחוזא, דשכיחא בהו שכרות.