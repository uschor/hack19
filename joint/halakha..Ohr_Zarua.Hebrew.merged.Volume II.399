<b>אמר </b>ר' חנינא העובר לפני התיבה בימות החמה אמר משיב הרוח אין מחזירין אותו אמר מוריד הגשם מחזירין אותו בימות הגשמים לא אמר משיב הרוח אין מחזירין אותו לא אמר מוריד הגשם מחזירין אותו פי' רבי' שלמה אמר מוריד הגשם מחזירין אותו דמיעצר וכיון דבעא אמיטרא לא התפלל תפילה כהוגן וחוזר לראש הברכה ואומרה בלא מוה"ג שהגשמים בקיץ סימן קללה מפני הקציר ורבי' יצחק בר אשר פי' דלאו דוקא מחזירין אותו דמאי נפקא מינה הרי כבר הזכיר אלא כלומר מלמדין אותו ומחזירין אותו מזה הענין שיזהר כשיתפלל פעם שנית שלא יאמר מוריד הגשם ולפירושו אמר משיב הרוח אין מחזירין אותו דאפי' אין מלמדין אותו שלא יאמר אותו וזהו דכר תמוה אבל הא דקאמר בימות הגשמים לא אמר מוריד הגשם מחזירין אותו פשיטא דהאי מחזירין אותו היינו מחזירין ממש כההיא דפ' תפילת השחר דא"ר תנחום א"ר אסי טעה ולא הזכיר גבורות גשמים בתחית המתים מחזירין אותו שאלה בברכת השנים אין מחזירין אותו מפני שיכול לאומרה בשומע תפילה וה"נ משמע בירושלמי דפרקין ובירושלמי דברכות פ' אין עומדין ר' זעירא בשם ר' חנינא היה עומד בגשם והזכיר של טל אין מחזירין אותו בטל והזכיר של גשם מחזירין אותו והתני בטל וברוחות לא חייבו חכמים להזכיר ואם רצה להזכיר מזכיר לא דמי ההוא דמיקל לההוא דלא מצלי ולא מיקל בגשם והזכיר של טל אין מחזירין אותו והתני אם לא שאל בברכת השנים או שלא הזכיר גבורות גשמים בתחיית המתים מחזירין אותו בההוא דלא אדכר לא טל ולא מטר ר' זעירא בשם רב הונא אם לא שאל בברכת השנים אומרה בשומע תפילה דכוותיה אם לא הזכיר גבורות גשמים בתחיית המתים אומר בשומע תפילה  הזכרה שהיא מריוח לא כל שכן והתני אם לא שאל בברכת השנים או שלא הזכיר גבורות גשמים בתחיית המתים מחזירין אותו א"ר אבא מארי אחוה דרב יוסף בשלא אמרה בשומע תפילה היכן הוא חוזר כדאמר ר"ש בר בא בשם ר' יוחנן בר"ח אם עקר רגליו חוזר לכתחילה ואם לאו חוזר לעבודה אף הכא אם עקר רגליו חוזר לכתחילה ואם לאו חוזר לשומע תפלה למדנו משם דפי' מחזירין היינו מחזירין ממש ופליג אתלמוד דידן לענין גבורות גשמים. מיהו הני מילי שאמר שחוזר לשומע תפלה. ביחיד. אבל אם היה בציבור אפי' אם נזכר אחר שומע תפלה או אחר שעקר את רגליו אינו חוזר דשמע ליה משליח צבור ופירשו ה"ג שאם שכח אדם יעלה ויבוא או דבר  שהוא צריך לחזור ולהתפלל יכוין דעתו וישמע מפי ש"צ מראש ועד סוף ומוציאו מידי חובה כדאיתא שלהי ר"ה דאמר דכשם שהוא מוציא את שאינו בקי כך הוא מוציא את הבקי ואע"ג דאמר התם דלא פטר אלא עם שבשדות דאניסי וטרידי היינו היכא שלא התפלל כלל אבל היכא שהתפלל ודילג כי הדר שמע מש"צ מראש ועד סוף יצא וכן פי' בשאלתות דרב אחאי פרשת ויצא יעקב. ירושלמי דפרקין תני נתפלל ואינו יודע מה הזכיר א"ר יוחנן כל שלשים יום חזקה מה שהוא למוד מזכיר מיכן ואילך מה שצריך הזכיר: 