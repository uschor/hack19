אני קהלת הייתי מלך על ישראל בירושלים, אמר רבי שמואל בר רב יצחק, זה היה ראוי להכתב ולהיות תחלת הספר, ולמה נכתב כאן, אלא שאין מקדם ומאחר בתורה. ודכוותיה תני רבי ישמעאל : אמר אויב ארדף אשיג, זה היה ראוי להיות תחלת השירה, ולמה נכתב כאן, אלא שאין מקדם ומאחר בתורה. ודכוותיה : ויהי ביום השמיני, זה היה ראוי להיות תחלת הספר, ולמה נכתב כאן אלא שאין מקדם ומאחר בתורה. ודכוותיה : אתם נצבים היום, זה היה ראוי להיות תחלת הספר, אלא שאין מקדם ומאחר בתורה. ודכוותיה : ויאמר ה' אל יהושע היום הזה אחל גדלך, זה היה ראוי להכתב תחלת הספר, אלא שאין מקדם ומאחר בתורה. ודכוותיה : שמעו מלכים האזינו רזנים, זה היה ראוי להיות ראש לשירה אלא שאין מקדם ומאחר בתורה. ודכוותיה : בשנת מות המלך עזיהו, זה היה ראוי להיות תחלת הספר, אלא שאין מקדם ומאחר בתורה. ודכוותיה : הלך וקראת באזני ירושלים, זה היה ראוי להיות תחלת הספר, אלא שאין מקדם ומאחר בתורה. ודכוותיה : ויאמר אלי בן אדם חוד חידה, זה היה ראוי להיות תחלת הספר, אלא שאין מקדם ומאחר בתורה. ודכוותיה : ואני בער ולא אדע בהמות וגו', זה היה ראוי להיות תחלת הספר, אלא שאין מקדם ומאחר בתורה. ודכוותיה: אני קהלת הייתי מלך על ישראל, זה היה ראוי להיות תחלת הספר, אלא שאין מקדם ומאחר בתורה. אני קהלת הייתי מלך על ישראל, הוינא כד הוינא וכדו לית אנא מידי. רבי חנינא בר יצחק אמר כד הוינא הוינא, וכדו לית אנא שוי מידי. שלשה עולמות ראה בימיו ובחייו, רבי יודן ורבי אוניה, רבי יודן אמר מלך והדיוט ומלך, חכם טפש וחכם, עשיר עני ועשיר. מאי טעמא : את הכל ראיתי בימי הבלי, לית בר נש מתניהו אנוקי דידיה אלא בשעת רווחיה, כשיחזר לעותריה. ורבי אוניה אמר הדיוט מלך והדיוט, טפש וחכם וטפש, עני עשיר ועני. ומה טעם אני קהלת הייתי מלך על ישראל בירושלים. 