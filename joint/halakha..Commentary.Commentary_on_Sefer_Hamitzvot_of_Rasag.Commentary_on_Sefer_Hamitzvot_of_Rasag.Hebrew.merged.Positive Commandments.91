<b>קדש ראשית גזך. ומתנות זבחיך ארבע.</b> מצות ראשית הגז מדכתיב ראשית גז צאנך תתן לו. ולשון קדושה שכתב בראשית הגז. נראה דהיינו מדאמרינן בחולין פרק ראשית הגז קל"ז ע"א דיליף ראשית הגז בגז"ש צאן צאן ממעשר. ופריך ולילף צאן צאן מבכור. ומשני מסתברא ממעשר הו"ל למילף שכן וכו'. ופריך אדרבה מבכור הו"ל למילף שכן יתום וכו' בקדושה וכו' עיי"ש. ופירש הערוך ערך זכר וכ"כ הרשב"א שם בשם רבינו חננאל ז"ל כי הבכור וראשית הגז אין מקדשין אלא הן לבדן. לאפוקי מעשר שמקדש לפניו ולאחריו עיי"ש. הרי דנקט בראשית הגז לשון קדושה. דנתינתו לכהן זו היא קדושתו. וכן אמרינן בפרק הניזקין וקדשתו לכל דבר שבקדושה לפתוח ראשון ולברך ראשון וליטול מנה יפה ראשון. הרי דמנה יפה שנוטל בשביל כהונתו מיקרי קדושה. אע"ג דחולין היא. וכן כללן הכתוב לכל כ"ד מתנות כהונה בפרשת קרח בריש פרשת מתנות כהונה. וקראן קדשי בני ישראל. כמש"כ בפסיקתא זוטרתא שם וז"ל לכל קדשי בני ישראל נתונים. זה כלל המתנות לפי שערער קרח על מתנות כהונה בא הכתוב ללמד לקיים לאהרן ולבניו את המתנות וכו' עכ"ל עיי"ש. ומתנות זבחיך ארבע. היא מצות זרוע ולחיים וקבה. מדכתיב וזה יהי' משפט הכהנים מאת העם מאת זבחי הזבח וגו' ונתן לכהן הזרוע והלחיים והקבה. ומשום דכתיב לחיים. לשון רבים דמשמע שנים. וא"כ חשב הכתוב לחיים לשתי מתנות. והיינו משום שני פרקים הימיני והשמאלי. ואע"ג דגם הזרוע יש בו שני פרקים. מ"מ אינן חשובין כ"כ כפרקי הלחיים שיהיו חשובין כשתי מתנות. ומה"ט אמרינן בחולין פרק הזרוע חולין קל"ב ע"ב אמר ר"ח זרוע לאחד וקבה לאחד לחיים לשנים. ודוקא בשור הגדול אמרינן התם דיכול לחלק הזרוע לשני כהנים עיי"ש. ובתרגום יונתן ב"ע מבואר דהדברים כפשוטן שצריך ליתן. שני הלחיים העליון והתחתון עיי"ש. ועי' מש"כ בזה הפר"ח ביו"ד סי' ס"א סק"ד ובהלכות קטנות למהר"י חאגיז ז"ל ח"ב סי' ק"ע עייש"ה. ומה שקראן הגאון מתנות זבחיך הוא ע"פ לשון הכתוב דכתיב מאת זבחי הזבח. וכן כתב באזהרותיו אשר על סדר עשה"ד בדבור כבד משפט זובחים. וגוזזים עיי"ש. ומשפט זובחים היינו זרוע ולחיים וקבה מלשון הכתוב וזה משפט הכהנים וגו' מאת זובחי הזבח וגו'. וגוזזים היינו ראשית הגז. והנה שם כתב מצות זרוע ולו"ק תחילה. ואח"כ ראשית הגז. וכן הוא בסה"מ להרמב"ם עשין קמ"ג קמ"ד עיי"ש. וזה מדוקדק כסדר שכתובין בתורה זה אצל זה. אבל כאן כתב ראשית הגז תחילה ואח"כ זרוע ולחיים וקבה. וכן כתבן הבה"ג עיי"ש. ונראה שהדברים מדוקדקים ע"פ הספרי בפרשת קרח פיסקא קי"ז דמדכתיב בפרשת מתנות כהונה ראשיתם אשר יתנו דרשינן בספרי ראשיתם זו ראשית הגז. אשר יתנו זה הזרוע והלחיים והקבה עיי"ש. וגם זהו סדר נתינתן. דראשית הגז ניתן מחיים וזרוע לחיים וקבה לאחר שחיטה. וכן בברייתא בפרק הזרוע קל"ג ע"ב ובספרי פרשת קרח פיסקא קי"ט ובתוספתא סוף חלה ובסו"פ הגוזל עצים ק"י ע"ב קתני ראשית הגז ואח"כ המתנות. דהיינו זרוע ולו"ק עיי"ש. ומיהו במתני' קתני פרק ראשית הגז בתר פרק הזרוע. וכן במתני' רפ"ד דחלה ובברייתא בירושלמי שם קתני ראשית הגז אחר הזרוע ולחיים וקבה עיי"ש. ואין להאריך בזה: 
