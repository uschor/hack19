<b>הבית </b>והעליה של שנים וקרקעית העליה שהיא תקרת הבית לא ידעתי מה לדון בה כי לפי הנראה אם בעל הבית רוצה לסותרה וליקח אבניה ועציה ועפרה לעצמו לא יוכל שהרי לא יהא קרקע לבעל העליה ואם בעל העליה רוצה לסותרה וליקח אבניה ועציה ועפרה יקח שהרי יש גג העליה לתקרת הבית וא"כ אם בעל העליה רוצה לבנות על קרקעית עליתו שהיא תקרת הבית לא יוכל בעל הבית לעכב עליו לומר אתה מכביד על כיפתי כי מה איכפת ליה ואי משום שמא יפול ויזיק לי בזה וודאי על הניזק להרחיק עצמו דלאו גירי דידיה הוא וצ"ע ולשאול לרבותי. ור"ת פי' הבית והעליה דאין על התחתון לתקן התיקרה ולפי' נראה בשל עליון היא ואפילו נפלו והזיקו פטור מלשלם כדתנן פרק הבית והעליה קי"ז א' הכותל והאילן שנפלו לרשות הרבים והזיקו פטורים מלשלם ואפילו בכותל נוטה איירי דקתני סיפא נתנו לו זמן לקוץ את האילן ולסתור את הכותל ונפלו תוך הזמן והזיקו פטור מלשלם וכתב רבינו אבא מארי זצוק"ל נתנו לו ב"ד זמן שראוהו שהיה נוטה הא למדת דאפילו כותל נוטה אם נפל פטור מיהו אם לא הפקיר כותלו נראה לחייבו. 