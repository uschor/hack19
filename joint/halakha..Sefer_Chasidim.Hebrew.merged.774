כשיש לו לאדם תפילין בזרועו אם יהי' לו דבר לישא לא ישא בין אצילי ידיו שהרי יבדיל בין תפילין ללבו. אע"פ שהבגדים מבדילים אין זו הבדלה שכן דרכו. אבל מכסין הזרוע בבגד ועל בגד התפילין לא מפני שחוצץ בין הבשר לתפילין. אדם שלובש מכנסי' וערום מן המכנסי' ולמעלה לא יניח תפילין מפני שלבו ערום ולא יברך ולא יתכן שיהא ערום ומניח תפילין. אדם שהוא שומע ואינו מדבר יניח תפילין. וכן המדבר ואינו שומע: