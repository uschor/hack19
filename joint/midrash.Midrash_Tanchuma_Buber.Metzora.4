. זש"ה מות וחיים ביד   . הכל תלוי בלשון, זכה זכה לחיים, לא זכה נתחייב למיתה, עסק אדם בתורה בלשונו זכה לחיים, שהתורה  עץ חיים היא למחזיקים בה , והיא רפואתו על לשון הרע, שנאמר מרפא לשון עץ חיים , ואם עסק בלשון הרע מתחייב נפשו למות, שקשה לשון הרע משפיכות דמים, שכל מי שהורג אינו הורג אלא נפש אחת, והמספר לשון הרע הורג שלשה, האומרו והמקבלו והנאמר עליו, דואג אמר על אחימלך לשון הרע ונהרג,  ויאמר   מות תמות אחימלך , ונהרג שאול  במעלו אשר מעל בה' , וכן שאול אמר עמוד נא עלי ומתתני כי אחזני השבץ , קטיגוריא של נוב עיר הכהנים, ואין השבץ אלא בגדי כהונה, שנאמר ועשית משבצות זהב . ודואג נשתרש מחיי העולם זה, ומכל חיי העולם הבא, שנאמר גם אל יתצך לנצח יחתך ויסחך מאהל ושרשך מארץ   סלה , מן חיי העולם הבא. מי קשה המכה בחרב או מכה בחץ, , המכה בחרב אינו יכול להמית את חבירו אלא אם כן קירב אצלו ונגע בו, והמכה בחץ אינו כן, אלא זורק החץ ומכה אותו בכל מקום שהוא רואה אותו, לכך נמשל מספר לשון הרע לחץ, שנאמר חץ שחוט לשונם מרמה דבר . ואומר בני אדם שיניהם חנית וחצים  . ראה מה קשה לשון הרע שהוא קשה מגילוי עריות ומשפיכות דמים ומעבודה זרה, מגילוי עריות, דכתיב ואיך אעשה הרעה הגדולה הזאת וחטאתי לאלהים . משפיכות דמים, דכתיב ויאמר קין אל ה' גדול עוני מנשוא . ע"ז, דכתיב אנא חטא העם הזה חטאה גדולה . וכשהוא מזכיר לשון הרע אינו אומר לא גדול ולא גדולה, אלא גדולות, שנאמר יכרת ה' כל שפתי חלקות לשון מדברת גדולות , לכך נאמר מות וחיים ביד  .  
 אל תאמר הואיל ונתנה לי רשות לדבר הרי אני מדבר כל מה שאני מבקש, הרי כבר הזהירה התורה אותך נצור לשונך מרע  , שמא תאמר שאתה מחסר, אין אתה אלא משתכר, ורוח הקדש מצווחת שומר פיו ולשונו שומר מצרות נפשו , אל תהי קורא כן, אלא שומר מצרעת נפשו.