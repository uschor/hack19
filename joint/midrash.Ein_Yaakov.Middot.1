מסכת מדות
פרק שני
מתני' כל הנכנסין  [להר] הבית נכנסין דרך ימין ומקיפין ויוצאין דרך שמאל חוץ ממי שאירעו 
דבר שהוא מקיף לשמאל מה לך מקיף לשמאל שאני אבל השוכן בבית הזה ינחמך שאני מנודה השוכן 
בבית הזה יתן בלבם ויקרבוך דברי ר"מ א"ל רבי יוסי עשיתו כאילו עברו עליו את הדין אלא השוכן 
בבית הזה יתן בלבך ותשמע לדברי חבריך ויקרבוך:
המזבח פרק שלישי
מתני' לא היו סדין אותו בכפיס של ברזל שמא יגע ויפסל שהברזל נברא לקצר ימיו של אדם והמזבח 
נברא להאריך ימיו של אדם אינו בדין שיניף המקצר על המאריך:
פתחו של היכל פרק ד
מתני' ההיכל צר מלאחוריו ורחב מלפניו ודומה לארי שנאמר הוי אריאל אריאל קרית חנה דוד מה 
הארי צר לאחוריו ורחב מלפניו אף ההיכל צר מאחוריו ורחב מלפניו: