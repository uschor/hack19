תתנג. נשאל לרש"י אשת ראובן צועקת עליו שגרשה מביתו והוציאה בלא כתו'  טוען שמקח טעות נשאה כי סימני צרעת נראין בחוטמה ופניה פורחות שחין קודם הנישואין והיתה מרגשת בעצמותיה גם משפחתה כולה  מחולי זה ובשעה שכנסתיה לא הרגשתי במומין שבסתר והיא אומרת בריאה היתה וגם טוען הבעל המצורעים רוצים לקלטה והעידו הקהל שבריאה נשאה ושקר דבר במה שהמצורעים רצים לקלטה אלא הוא המוציא קול. תשובה נראה שאין לו עליה טענת מומין ואם אינו רוצה לקרבה יגרשנה ויתן לה כתו' ואם אין לו יתן כל הנמצא בידו אלא שיסדר לו כדרך שמסדרי' לבע"ח מטה ושלחן וכסות לי"ב חדשי' ושטר כתו' יהא עומד לגבות בכל שה בכל אשר ישתכר עד שישלם כל כתובתה ואם חפצה להתגלגל ע"י מזונות יתן לה כל אשר יראו ז' טובי העיר לפי השגת ידו ואינו יכול לומר צאי מעשה ידיך  וכל מעשה ידיה שתשכר תתן לו או תחשוב למזונותיה ועליו  כדי הצריך או טוב לו לתת לבו לקרבה למען יתרחם מן השמים ויזכהו לפרות ולרבות ממנה וירחיב לו מכל צרה שנאמר ונתן לך רחמים ורחמך והרבך ומה שלותה ואכלה ישלם ותשבע כמה לותה. שלמה בר' יצחק.