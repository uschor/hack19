ונגשה יבמתו אליו לעיני הזקנים. [מלמד שמהלכת אחריו אל הזקנים].

 [לעיני הזקנים וירקה]. רוק הנראה לעיני הזקנים. .

וחלצה נעלו. [אין לי אלא] נעלו שלו. של אחרים מנין? ת"ל  הנעל  הנעל, מ"מ . א"כ למה נאמר "וחלצה נעלו"? פרט לגדול שאין יכול לילך בו ולקטן שאין חופה את רוב הרגל ושאין לו עקב, שחלציתה  פסולה.

מעל רגלו. [מכאן אמרו, מן הארכובה ולמטה חליצתה כשרה. רגלו.] נאמר כאן "רגלו" ונאמר להלן "רגלו"; מה להלן ימנית, אף כאן ימנית. .

וירקה בפניו. יכול בפניו [ממש]? ת"ל "לעיני הזקנים" .

וענתה ואמרה. נאמר כאן "ענייה" ונאמר להלן "ענייה". מה "ענייה" האמורה להלן בלשון הקדש, אף "ענייה" האמורה כאן בלשון הקדש.

ככה יעשה לאיש. [מכאן אמרו, חלצה ורקקה ולא קראה - חליצתה כשרה. קראה ורקקה ולא חלצה - חליצתה פסולה. חלצה וקראה אבל לא רקקה - ר"א אומר חליצתה פסולה, ור"ע אומר חליצתה כשרה. א"ל ר"א, "ככה יעשה", כל דבר שהוא מעשה מעכב! א"ל ר"ע, משם ראיה? "ככה יעשה לאיש", כל דבר שהוא מעשה באיש.

אשר לא יבנה את בית אחיו.  אשר לא בנה ולא עתיד לבנות.

בישראל. למה נאמר, והלא כבר נאמר "בישראל"! "בישראל" האמור להלן, פרט לגרים. "בישראל" האמור כאן, פרט לבית דין של גרים].

בית חלוץ הנעל. מצוה בדיינים ולא מצוה בתלמידים. ר' יהודה אומר, מצוה על כל העומדים שם לומר "חלוץ הנעל, חלוץ הנעל". אמר ר' יהודה, פעם אחת היינו יושבים לפי ר'  [טרפון], ואמר לנו "ענו כולכם ואמרו, "חלוץ הנעל, חלוץ הנעל" ".
