<big><strong>תקנה.</strong></big><br><b>כתובת יבמים: </b><b>בכך</b> בשבת כו'. איך פלני בר פלני צבי ברעות נפשיה ואמר קדמנא פלני בר פלני אחי דמן אבא שכיב וחיי לרבנן ולכל ישראל שבק וברא וברתא ומוקים שמא בישר' לא שבק ושבק אנתתא חדא דשמה פלנית בת פלני. דמן מתא פלנית. ואנא פלני בר פלני חזינא לייבומי יתה ולמיזן יתה ולפרנס יתה כמה דכתב בספר אורייתא דמשה יבמה יבא עליה ולקחה לו לאשה ויבמה. ושמעת פלניתא דא ואתייבמת לה לפלני בר פלני בעלה כמא דבעי אתה בדיל לאקמא לאחוהי מיתנא שמה בישראל כמה דכת' והיה הבכור אשר תלד יקום על שם אחיו המת ולא ימחה שמו מישראל. וצביתי אנא פלני בר פלני וכתבית לה לפלניתא דא יבמתי בכתובתה מאתן זוזי מוהרא דחזו לה מדאורייתא דהוה כתיב לה בכתובתא דכתב לה אחי בעלה. וצביתי ואנסיפת  לה מדילי כך וכך ואנא פלני בר פלני אפלח ואוקיר ואזון ואפרנס יתייכי כהילכת גוברין יהודאין וכך אמר פלני החתן בר פלני אחריות שטר כתובתא דא קבילית עלי וכו': וקניניא מן פלני החתן בר פלני לפלנית יבמתו בת פלוני ככל מה דכתיב ומפרש לעיל במנא דכשר למיקנייא ביה שריר וקיים: ויחתמו שנים: והחתן קודם: