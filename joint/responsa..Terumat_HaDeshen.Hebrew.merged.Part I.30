<b>שאלה ל </b>ביין מבושל פלוגתא דרבוותא היא אי מברכין לאחריו ברכה מעין ג' או בנ"ר וכן ברכה ראשונה פליגי אי מברכינן בפה"ג או שהנ"ב והיה תאב אחד לשתותו שלא בתוך הסעודה וברכה ראשונה לא היה צריך לצדד היאך יצא ידי כולם דמהר"ם כתב בברכותיו דהיכא דאיכא ספיקא היאך יברך מברך שהנ"ב דעל הכל שאמר שנ"ב יצא. אלא בברכה אחרונה דלית לן בה ברכה שיצא בה בדיעבד על כל דבר וא"כ צריך לצדד היאך לצאת ידי כולם ורוצה לאכול ביצים ותאנים או ענבים ולשתות ג"כ יין מבושל. וכה"ג צריך הוא לעולם לברך בנ"ר לאחר הביצה ובאותה הברכה יוצא ג"כ על היין מבושל אם הוא כדברי הגאונים דסבירא להו דלאו יין מיקרי אלא כמו שכר ודבש ועוד צריך לברך ברכה מעין ג' לאחר התאנים או ענבים ובאותו ברכה יכלול ג"כ על הגפן ועל פרי הגפן כדי לצאת ג"כ איין מבושל אם הוא כדברי הגאונים דס"ל דיין גמור הוא וכתבו הגאונים דיכול לכלול בברכת מעין ג' על המחיה ועל הכלכלה ועל הגפן ועל העץ וכה"ג נפיק ממ"נ ואין כאן תוספות ברכה שם ומלכות מחמת הספק שפיר דמי למיעבד כה"ג או לאו: 
<b>תשובה </b>יראה דיין מבושל אין צריך כ"כ לדקדק לצאת בו ידי כולם דהתוס' פ' כיצד מברכים ופ' המוכר ובהגה"ה במיימוני בשם ראבי"ה וכל רבותינו האחרונים מהר"ם בהלכות ברכות שלו ומרדכי ואשירי כולם מסקי דיין גמור הוא דמשתני לעילוי בבישולא אע"ג דרש"י ושאר גאונים דכתבו דמשתני לגריעותא הוא ולכך לא חשיב יין ואין מברכין לפניו בפה"ג ולא לאחריו מעין ג' דדברי התוספות ומסכימיהם נכוחים וברורים בהא דהאיך ראיה דמייתי מירושלמי דערבי פסחים ודמסכת שקלים דיוצאין ידי ד' כוסות ביין מבושל ובהנך ד' כוסות אית בהו כוס של קדוש ושל ברהמ"ז דבעי יין א"כ ע"כ יין חשיב ולית נגר ובר נגר דפרקינה להך ראייה. אמנם אם היה בא להחמיר ולצדד כדי לצאת ידי כולם למעבד כדמבואר בשאלה לעיל נראה דלא שפיר דמי למיעבד הכי שיכלל על הספק שום נוסח אחרת בברכה דמעין ג' אע"פ שאינו מוסיף שם ומלכות וראייה מהא דמייתי התוס' ורוב החבורים מירושלמי דברכות ר' ירמיה לא אכל סולתא דמן יומיה משום דהוי מסופק בברכה אחרונה אי מברכין לאחריו מעין ג' על האדמה ועל פרי האדמה וכתוב בהל' ברכת ממהר"ם ובהגה"ה במיימון דמה שלא אכל בתוך הסעודה והיה פוטר בברכת המזון ש"מ דהוה סבר כרב ששת דדברים הבאין שלא מחמת סעודה צריכין ברכה לפניהם ולאחריהם ואין ברכת המזון פוטרתן והשתא עדיין תקשה אמאי לא אכלו מן יומין אי הוה בעי הוה אכיל ליה עם ביצים ותאנים והוה פוטרתן ממ"נ כדפרשינן לעיל אע"כ אין כוללים בברכה דמעין ג' שום ספק כגון זה שהיה צריך לומר על העץ ועל פרי העץ בשביל התאנים ולכלול בה על האדמה ועל פרי האדמה מחמת ספק דסולת וה"ה בנ"ד אין כוללין בה מספק. ואין נראה לחלק דספק דהתם אי סבירא לן דאין מברכין על האדמה וע"פ האדמה על הסלת והיינו ע"כ משום דחכמים לא תיקנו מטבע זו על האדמה ועל פ"ה משום דלא שייכא אלא אאוכל סולת או כוסס חיטין והך אכילה לא חשיבא וא"כ הך מטבע זו לא אשכחן בשום דוכתא ולכך אין כוללים אותו אבל מטבע דאשכחן בעלמא כגון על הגפן ועל פ"ה לעולם נימא דכיילינן לה דאמאי נחלק כ"כ במילתא דלית בה טעמא דמה טעם לא נכלל בו כל ספיקות מה בכך אם אנו מוסיפין דברים אחרים בברכה מאחר שאין מוסיפים בברכה שם ומלכות וכיון דמילתא בלא טעמא הוא לא מחלקינן בהו בסברות המבודים מן הלב: 
