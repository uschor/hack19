פסחים פרק ו עלו דברים - לא תנו רבנן: הלכה זו נתעלמה מבני בתירא, שפעם אחת חל ארבעה עשר להיות בשבת, ושכחו ולא ידעו אם פסח דוחה את השבת, אם לאו. אמרו: כלום יש אדם שיודע, אם פסח דוחה את השבת אם לאו? אמרו להם:  [אדם אחד יש, שעלה] מבבל, והלל הבבלי שמו, ששמש שני גדולי הדור, שמעיה ואבטליון, ויודע אם פסח דוחה את השבת אם לאו. שלחו וקראו לו, ואמרו לו: כלום אתה יודע, פסח, אם דוחה את השבת ואם לאו? אמר להם: וכי פסח אחד יש לנו בשנה שדוחה את השבת? והלא הרבה יותר ממאתים פסחים יש לנו בשנה שדוחים את השבת! אמרו לו: מנין לך? אמר להם: נאמר:  'במועדו' בפסח, ונאמר:  'במועדו' בתמיד, מה 'מועדו' האמור בתמיד, דוחה את השבת, אף 'מועדו' האמור בפסח, דוחה את השבת. ועוד, קל־ וחמר [הוא], ומה תמיד שאין ענוש כרת, דוחה את השבת, פסח שענוש כרת,  [אינו דין שדוחה את השבת]! מיד הושיבוהו בראש, ומנוהו נשיא עליהם, והיה יושב ודורש בהלכות פסח כל היום כלו. התחיל מקנטרן בדברים. אמר להם: מי גרם לכם שאעלה מבבל, ואהיה נשיא עליכם? עצלות שהיתה בכם, שלא שמשתם שני גדולי הדור, שמעיה ואבטליון. אמרו לו: רבי, שכח ולא הביא סכין מערב שבת, מהו? אמר להם: הלכה זו שמעתי ושכחתי, אלא הניחו להם לישראל, אם אין נביאים הם, בני נביאים הם. למחר, מי שפסחו טלה, תחב לו בצמרו, מי שפסחו גדי, תחב לו בין קרניו. ראה מעשה ונזכר הלכה, ואמר: כך מקבלני מפי שמעיה ואבטליון.
לב אמר רב יהודה, אמר רב: כל המתיהר, אם חכם הוא, חכמתו מסתלקת ממנו, ואם נביא הוא, נבואתו מסתלקת ממנו. אם חכם הוא [חכמתו מסתלקת ממנו], מהלל, דאמר מר: התחיל מקנטרן בדברים, וקאמר להו: הלכה זו שמעתי ושכחתי. ואם נביא הוא, נבואתו מסתלקת ממנו, מדבורה, דכתיב:  "חדלו פרזון בישראל חדלו, עד שקמתי דבורה שקמתי אם בישראל", וכתיב:  "עורי עורי דבורה, עורי עורי דברי שיר". אמר רבי שמעון בן לקיש: כל אדם שכועס, אם חכם הוא, חכמתו מסתלקת ממנו, ואם נביא הוא, נבואתו מסתלקת ממנו, אם חכם הוא, חכמתו מסתלקת ממנו, דכתיב:  "ויקצף משה על פקודי החיל" [וגו']. וכתיב:  "ויאמר אלעזר הכהן" וגו', מכלל, דמשה, איעלם מיניה! אם נביא הוא, נבואתו מסתלקת ממנו, מאלישע, דכתיב:  "כי לולי פני יהושפט מלך יהודה אני נשא, אם אביט אליך ואם אראך". וכתיב:  "ועתה קחו לי מנגן והיה כנגן המנגן, ותהי עליו יד ה'". אמר רבי מני בן פטיש: כל אדם שכועס, אפלו פוסקין לו גדלה מן השמים, מורידין אותו. מנא לן? מאליאב, דכתיב:  "ויחר אף אליאב בדוד ויאמר" וגו'. וכי אזל שמואל לממשחינהו, בכולהו כתיב בהו:  "לא בזה בחר ה'", ובאליאב כתיב:  "ויאמר ה' אל שמואל: אל תבט אל מראהו ואל גבה קומתו, כי מאסתיהו", מכלל,  [דהוה רחים ליה עד האידנא].
לג [פסקא. מחוי קרביו וכו'. מאי "מחוי קרביו"? רב הונא אמר: שמנקבן בסכין.  חיא בר רב אמר: שירקא דמעיא, דנפקא אגב דוחקא דסכינא. אמר רבי  [אלעזר:] מאי טעמא דחיא בר רב? דכתיב:  "וחרבות מחים, גרים יאכלו", מאי משמע? כדמתרגם רב יוסף: "ונכסיהן דרשיעיא, צדיקיא יחסנון".  "ורעו כבשים כדברם", אמר מנשיא בר ירמיה, אמר רב: כמדבר בם. מאי "כמדבר בם"? אמר אביי: "וחרבות מחים, גרים יאכלו"]. אמר ליה רבא: בשלמא, אי כתיב:  ["חרבות"], כדקאמרת. השתא דכתיב: "וחרבות", מלתא אחריתי היא. אלא [אמר רבא]: כדרב חננאל אמר רב, דאמר רב חננאל אמר רב: עתידין צדיקים שיחיו את המתים, כתיב הכא: "ורעו כבשים כדברם", וכתיב התם:  "ירעו בשן וגלעד כימי עולם", "בשן", זה אלישע הבא מן הבשן, דכתיב:  "ויעני ושפט בבשן", וכתיב:  "פה אלישע בן שפט אשר יצק מים על ידי אליהו". "גלעד", זה אליהו, [שנאמר]:  "ויאמר אליהו התשבי מתשבי גלעד" [וגו']. אמר רבי שמואל בר נחמני, אמר רבי יונתן: עתידין צדיקים שיחיו מתים, דכתיב:  "כה אמר ה' צבאות: עוד ישבו זקנים וזקנות ברחובות ירושלים, ואיש משענתו בידו". וכתיב:  "ושמת משענתי על פני הנער". עולא רמי: כתיב:  "בלע המות לנצח", וכתיב:  "כי הנער בן מאה שנה ימות", לא קשיא, הא בישראל, הא בגויים [עובדי כוכבים]. וגויים [עובדי כוכבים] מאי בעו התם? אין, דכתיב:  "ועמדו זרים ורעו צאנכם" וגו'. רב חסדא רמי: כתיב:  "וחפרה הלבנה ובושה החמה", וכתיב:  "והיה אור הלבנה כאור החמה, ואור החמה יהיה שבעתים כאור שבעת הימים".  לא קשיא, כאן לעולם הבא, כאן לימות המשיח. ולשמואל דאמר: אין בין העולם הזה לימות המשיח אלא שעבוד מלכיות בלבד, מאי איכא למימר? אידי ואידי לעולם הבא, [ולא קשיא], כאן במחנה שכינה, כאן במחנה צדיקים. רבא רמי: כתיב:  "אני אמית ואחיה", וכתיב: "מחצתי ואני ארפא", השתא אחויי מחיי, אסויי, לא כל־שכן! אלא, אמר הקדוש ברוך הוא: כשם שמחצתי אני ארפא, כך כשאני ממית אני מחיה. תנו רבנן: "אני אמית ואחיה", יכול מיתה באחד וחיים באחד, כדרך שהעולם נוהג? תלמוד לומר: "מחצתי ואני ארפא", מה מכה ורפואה באחד, אף  [מיתה וחיים] באחד. מכאן תשובה לאומרים, אין תחית המתים מן התורה. דבר אחר: בתחלה, מה שאני ממית אני מחיה, והדר, מה שמחצתי ואני ארפא.
תניא, רבי אליעזר אומר: אין לאדם ביום־טוב, אלא או אוכל ושותה, או יושב ושונה. רבי יהושע אומר: חלקהו, חציו לאכילה ושתיה, וחציו לבית המדרש. [אמר רבי יוחנן]: ושניהם מקרא אחד דרשו, כתוב אחד אומר:  "עצרת לה' אלהיך", וכתוב אחד אומר:  "עצרת תהיה לכם". רבי אליעזר סבר: או כלו לה', או כלו לכם. ורבי יהושע סבר: [חלקהו], חציו לה' וחציו לכם.
אמר רבי אלעזר: הכל מודים בעצרת, דבעינן נמי 'לכם', מאי טעמא? יום שנתנה בו תורה הוא. אמר רבה: הכל מודים בשבת, דבעינן נמי 'לכם', מאי טעמא?  "וקראת לשבת ענג". אמר רב יוסף: הכל מודים בפורים, דבעינן נמי 'לכם'? מאי טעמא?  "ימי משתה ושמחה", כתיב ביה. מר בריה דרבינא, כוליה שתא הוה יתיב בתעניתא, לבר מעצרתא, ופוריא, ומעלי יומא דכפורי. 
לד רב יוסף, ביומא דעצרתא  [אמר: עבדו לי] עגלא תלתא. אמר: אי לאו האי יומא דקא גרים, כמה יוסף איכא בשוקא. רב ששת, כל תלתין יומין מהדר ליה תלמודיה, ותלי וקאי בעיברא דדשא, אמר: חדאי נפשאי, חדאי נפשאי, לך קראי, לך תנאי. איני? והאמר רבי אלעזר: אלמלא תורה, לא נתקימו שמים וארץ, שנאמר:  "אם לא בריתי יומם ולילה, חקות שמים וארץ לא שמתי", מעיקרא, כי עביד איניש, אדעתא דנפשיה עביד.
תניא: מעשה ברבי טרפון שלא בא אמש לבית המדרש. לשחרית, מצאו רבן גמליאל, אמר ליה: מפני מה לא באת אמש לבית המדרש? אמר ליה: "עבודה עבדתי". אמר ליה: כל דבריך אינן אלא דברי תמה, וכי עבודה בזמן הזה מנין? אמר ליה: הרי הוא אומר:  "עבודת מתנה אתן את כהנתכם", עשה הכתוב אכילת תרומה בגבולין, כעבודת בית המקדש.