<big><strong>תקמח.</strong></big><br><b>דין נערה שמקדשין אותה אמה ואחיה וכשמגעת בבגרות אומרת אי איפשר בפלני בעלי: </b><b>קטנה</b> יתומה שאין לה אב. דמשיאין אותה אמה אחיה. אם קטנה היא לגמרי כגון בת חמש שנים אפי' מיאון אינה צריכה ומתקדשת לכל מי שירצה. ואם הגיעה לעונות פעוטות כבת שש שנים או שבע או יותר מיכן עד י"א וקידשה אמה או אחיה לדעתה צריכה למאן. וממאנת בין בב"ד. בין שלא בב"ד. ואינה צריכה ג' אלא בפני ב"ד ומיאונה מיאון. ולא שנתקדשה בלבד. אלא אפילו נישאת תוך הזמן עד י"א ממאנת והולכת לה. ואינה צריכה גט. ואפי' הביאה שתי שערות. כל שנת אחת עשרה שומא הם. ואין חוששין להם. וכל שנת י"ב עדיין היא קטנה אבל צריכה בדיקה אם הביאה שתי שערות. ואינה יוצאה במיאון אלא בגט. ואם לא הביאה שתי שערות כל שנת י"ב כלפני הזמן הזה. וקטנה היא ויוצאה במיאון. ואם השלימה י"ב שנה ויום אחד יוצאה מקטנות ונכנסת לנערות בין הביאה שתי שערות בין לא הביאה נערה היא ואין מועיל בה מיאון ואינה יוצאה אלא בגט. והיא נערה כל ששה חדשים ודאי. השלימה י"ב שנה ויום אחד וששה חדשים יוצאה מנערות ונכנסת לבגרות. ונעשית אשה גמורה לכל דבר. אבל למיאון אינה ממאנת משנכנסת לנערות וכ"ש לבגרות. ואף כשהיא קטנה כמו שכתבנו שיכולה לצאת במיאון הוא שלא היה לה אב. אבל אם אביה קיבל קידושיה אפי' בת יום אחד אינה יוצאה אלא בגט. שאין תורת מיאון נוהגת אלא ביתומה בלבד. ובממאנת אם היתה ממאנת בתוך זמן הכת' למעלה. מותרת לינשא לכהן. שאין מיאון פוסל בכהן. והגט אינו אלא לראייה בעלמא. ואין שם כריתות עליו. ואפי' אין בידה גט מיאון כיון שמיאנה בפני שנים ואמרה אי איפשי בקידושין שקידשוני אמי ואחי מותרת לינשא לכל אדם ואין חוששין לגט מיאון אלא כדי שלא ישתכח הדבר. הילכך אינו פוסל לכלל כהונה. ומשנה שלימה. ואין בה חילוק: הממאנת באיש הוא מותר בקרובותיה והיא מותרת בקרוביו. ולא פסלה מן הכהונה. וכן הילכתא: