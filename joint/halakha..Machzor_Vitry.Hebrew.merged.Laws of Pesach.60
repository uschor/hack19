<b>צריך לברך אחר הירקות בורא נפשות כו'. </b><b>לאחר</b> שתיית כוס ראשון וברכתו שלאחריו יקח מן הירקות אייקא או צרפוייל ויטבול בחרוסת ומברך בורא פרי האדמה ואוכל ומאכיל: וססתברא דצריך לברך אחריו בורא נפשות רבות. כדמוכח בברכות. אמ' רב אשי אנא כי הוצא  מדכרנא עבידנא בכולהו  אפי' אירקא ואפי' אמיא. ואע"ג דתניא  בנדה בבא סימן. יש טעון לפניו ואין טעון לאחריו. ואמרי' בגמרא לאיתויי ירק. קיימ' לן כר' יצחק דאמ' נמי התם דמברך אירקא והא אתי לאיתויי וריחני  דאין ברכה לאחריו. ופוק חזי מאי עמא דבר: והרב ר' משלם מצריך כמו כן ברכה לאחריו בסדרו. והאי טיבול עביד ליה כעיקר מצוה וצריך לטבול במשקה או בחומץ או בשום משקה. אבל לפי שהחרוסת לפניו שהוא מצוה יטבול בו דאי לא טביל אלא אכיל להו במלח אמאי צריך נטילת ידים הא נוטל ידיו לפירות הוא. והכא איירינן. אדבריה רב חסדא לרבנא עוקבא ודרש כל הנוטל ידיו בטיבול ראשון צריך שיטול ידיו בטיבול שני. ואסקינו אדרבה הכא איתמר. דאי ס"ד בעלמ' איתמר בעלמ' מי אי איכא תרי טיבולי. וכל מי שטיבולו במשקה צריך נטילת ידים. הילכך ליכא למימר סופת הוא במלח ואוכל. דהנטילות מוכיחות: נהגו העם לעשות ג' ככרות לפי שצריך לפרות  אחת וישארו השתים שלימות לכבוד יום טוב וכמו כן סידרו כל המסדרין. וגם בתשובות הגאונים מצאתי כן: וכן התשובה. ואוחזין שתי ככרות שלימות ופרוסה מאותם המצות שהגביהם ואומ' עליהם מצה זו. ומניין שחייבים לבצוע על שתי ככרות אמרו חכמים לא היה המן יורד לישר' ביום טוב. וכיון שלא היה יורד נעשה יום טוב כשבת וחייב לבצוע על שתי ככרות ביום טוב. לפיכך אוחז שתי ככרות ופרוסה ובוצע פרוסה ואחת משתי ככרות. כמו שאמרו חכמים. אמ' רב אשי חזינא ליה לרב כהנא דנקיט תרי ובצע חדא. אמ' לקטו כת': כך תשובת הישבת: וכן הרב ר' יוסי  טוב עלם פייט בקרובה. יחצה אחת משלש מצות ואין ברכה עמה: וכן סידר רש"י. וכן הרב ר' משולם. וכל המסדרין כמו כן. אבל הגאון ר"ח פי' שדיי בשלימה אחת ופרוסה. וכן פי' ולשונו בכיצד. אמ' רב פפא הכל מודים בפסח שכת' בו לחם עוני. שמניח פרוסה בתוך שלימה ובוצע בפרוסה. כמו עני שאין לו לחם שלם ובוצע בפרוסה ודרשינן נמי לחם עוני. דלא ליבצע אתרתי כשאר ימים טובים אלא ימעט מב' שלימים. דצריך בשבת ויום טוב שנים שלימים ואמ' רב יהודאי משמ' שפסק כמו כן בהלכותיו. וכן כתב. אמ' רב פפא הכל מודים בפסח שמניח פרוסה בתוך שלימה ובוצע. מאי טעמ' לחם עני כת'. והיכא דמיקלע פסחא בליליא דשבתא בצע על תרתין ופרוסה. השתא משמע דסבירא ליה לרב יהוד' דאי אקלע בשאר יומי דסגי בשלימה ופרוסה תחתיה כרב פפא. והכי נמי משמע הכל מודים. בין מאן דאמ' מברך על הפתיתין ופוטר את השלימה. בין למאן דאמ' מברך על השלימה. שהשלימה מצוה מן המובחר הכא בפסח מודי'. שמניח פרוסה בתוך שלימה. כלומ' אחת מהן תהא פרוסה. ולא קאמ' בתוך השלימות אלא שלימה אחת. ובתר מימרא דרב פפא הא שמעתא דר' אבא דאמ' חייב אדם לבצוע על שתי ככרות בשבת. ומשמע בפסח אחת פרוסה ואחת שלימה. אבל בשבת שתי ככרות שלימות: