<b>סימן קטו </b>קידש על המים וסבר שהוא יין אם יקדש על היין שנית או די לו בברכת בפה"ג אחרי שקידוש על היין הוי דווקא דרבנן. כבר נעשה מעשה כה"ג ונשאלתי על ככה ואמרתי בפשיטות דיחזור ויקדש שנית על היין דמה בכך אם קידוש על היין דרבנן הוא כמה מצות דרבנן הן ואנו מברכין עליהן ומחייבין בהו בלאו דלא תסור כו' ואטו אם תקע בראש השנה בטעות גמור בתקיעות שמעומד שאין צריך לחזור ולתקוע בדין הואיל וכבר יצא ידי חובתו מן התורה בתקיעת שמיושב והני אינן אלא מדרבנן הא ודאי ליכא מאן דקאמר הכי: 
