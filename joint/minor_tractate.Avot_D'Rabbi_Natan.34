עשרה נסיונות ניסה הקב״ה את אבותינו ובכולן לא נמצאו שלימים ואלו הן במדבר בערבה מול סוף [בין פארן ובין תפל ולבן וחצירות ודי זהב]  במדבר שעשו את העגל שנא׳  עשו להם עגל מסכה בערבה על המים שנא׳  ויצמא שם העם למים. מול סוף על שהמרו על ים סוף . רבי יהודה אומר המרו על הים המרו בתוך הים שנא׳  וימרו על ים בים סוף. בין פארן במרגלים  וישלח אותם משה ממדבר פארן. בין תופל אלו דברי תיפלות שתפלו על המן. ולבן זה מחלוקתו של קרח. וחצירות על  השליו הרי שבעה ובמקום אחר הוא אומר  ובתבערה ובמסה ובקברות התאוה. ודי זהב אמר להם  דייכם חטא זהב שהבאתם לעגל. ורבי אליעזר בן יעקב אומר די הוא עון זה שלקו ישראל בו מכאן ועד שיחיו המתים :
עשרה שמות של שבח נקרא הקב״ה. אלו הן שם אל״ף דל״ת ויו״ד ה״א י״ה אלהי״ם אלו״ה אלהי״ך אלהיכם אל אהי״ה אש״ר אהי״ה שד״י צבאות. אמר רבי יוסי חלקנו על צבאות שנא׳  ופקדו שרי צבאו״ת בראש העם:
עשרה שמות נקראו לעכו״ם שם גנאי אלו הן שקוצים גלולים מסכות פסילים אלילים אשירים חמנים עצבים און ותרפים:
שני סמניות אמורות בתורה בפרשה קטנה ואיזו פרשה קטנה ויהי בנסוע הארון וכו׳ רבן שמעון בן גמליאל אומר ראויה היתה פרשה זו שתעקר ממקומה ותכתב במקום אחר כיוצא בו  ויהונתן בן גרשום בן מנשה וכי בן מנשה היה והלא בן משה היה אלא לפי שלא נדמו מעשיו למשה אביו לפיכך תולין במנשה כיוצא בו  אלה שני בני היצהר העומדים על אדון כל הארץ זה אהרן ומשיח ואיני יודע איזה מהן חביב כשהוא אומר  נשבע ה' ולא ינחם אתה כהן לעולם הוי יודע שמלך המשיח חביב יותר מכהן צדק הרי הוא אומר  יכרסמנה חזיר מיער ויכרסמנה חזיר מיאור  יכרסמנה חזיר מיער שבזמן שאין ישראל עושין רצונו של מקום כותים דומות עליהם כחזיר מיער מה חזיר מיער הורג נפשות ומזיק את הבהמות ומלקה בני אדם כך כל זמן שאין ישראל עושים רצונו של מקום כותים הורגין ומלקין ומזיקין אותם וכל זמן שישראל עושים רצונו של מקום אין כותים מושלין בהם כחזיר של יאור מה חזיר של יאור אינו הורג נפשות ואינו מזיק לבריות כך כל זמן שישראל עושין רצונו אין אומה ולשון הורגין בהן ומזיקין בהן ולא מלקין אותן לכך נכתב חזיר מיאור:
 עשר נקודות בתורה אלו הן ישפוט ה' ביני וביניך  על י' שביני״ך נקוד מלמד שלא אמרה לו אלא על הגר וי״א על המטילין מריבה ביני וביניך. ויאמרו אלי״ו איה שרה  נקוד על אי״ו שיודעין בה ומבקרין אחריה.  בשכבה ובקומה  נקוד על וי״ו שבקומה הראשון מלמד שלא הרגיש אלא בעמידתה  כיוצא בו וירץ עשו לקראתו ויחבקהו ויפול על צואריו וישקה״ו  כולו נקוד מלמד שלא נשקו באמת. ר״ש בן אלעזר אומר נשיקה זו של אמת וכולן אינן של אמת. כיוצא בו וילכו אחיו לרעות את צאן אביהם בשכם  נקוד על א״ת מלמד שלא לרעות הצאן הלכו אלא לאכול ולשתות . כיוצא בו כל פקודי הלוים אשר פקד משה ואהרן  נקוד על אהרן למה מלמד שלא היה אהרן מן המנין. כיוצא בו או בדרך רחוק״ה  נקוד על ה' שברחוקה מלמד שלא היתה דרך רחוקה אלא מן אסקופת עזרה ולחוץ. כיוצא בו ונשים עד נופח אשר עד מידבא  נקוד על רי״ש שבאש״ר למה מלמד שהחריבו העובדי כוכבים ולא החריבו המדינות שלא החריבו עובדי כוכבים אלא המדינות. ועשרון עשרון  של יו"ט הראשון של חג הסכות נקוד על עשרו״ן בוי״ו למה מלמד שלא יהא שם אלא עשרון אחד כיוצא בו  הנסתרות לה׳ אלהינו והנגלות לנ״ו ולבנינ״ו נקוד על לנו ולבנינו ועל ע' שבעד למה אלא כך אמר עזרא אם יבא אליהו ויאמר לי מפני מה כתבת כך אומר אני לו כבר נקדתי עליהן ואם אומר לי יפה כתבת אעביר נקודה מעליהן. אחת עשרה היא [והיא כתיב ביו״ד] בתורה. הראשון הוא מלך בלע היא צוער. הלא הוא אמר לי אחותי הוא והיא גם הוא אמרה אחי הוא. הוא מוצאת והיא שלחה אל חמיה לאמר. וכי ימות מן הבהמה אשר היא לכם לאכלה. והיא הפכה שער לבן. ואם יראנה הכהן [וגו׳] והיא כהה. והיא תראה את ערותו. את אביה היא מחללת.  ונסתרה והיא נטמאה . או עבר עליו רוח קנאה וקנא את אשתו והיא לא נטמאה:
עשר ירידות ירדה שכינה על העולם אחת בגן עדן שנא׳  וישמעו את קול ה׳ אלהים מתהלך בגן ואחת בדור המגדל שנא׳  וירד ה׳ לראות את העיר ואת המגדל ואחת בסדום שנא׳  ארדה נא ואראה הכצעקתה הבאה אלי ואחת במצרים שנאמר  וארד להצילו מיד מצרים ואחת על הים שנאמר  ויט שמים וירד ואחת בסיני שנא׳  וירד ה׳ על הר סיני לעיני כל העם ואחת במקדש שנאמר  ויאמר אלי ה׳ השער הזה סגור יהיה לא יפתח וגו׳ כי ה׳ אלהי ישראל בא בו ואחת בעמוד הענן שנאמר  וירד ה׳ בענן ואחת שעתידה להיות בימי גוג ומגוג שנא׳  ועמדו רגליו ביום ההוא על הר הזיתים:
 עשרה מעלות נסתלקה שכינה ממקום למקום מכפורת לכרוב ומכרוב למפתן הבית וממפתן הבית לשני כרובים ומשני כרובים לגג ההיכל ומגג ההיכל לחומת עזרה ומחומת עזרה למזבח וממזבח לעיר ומעיר להר  ומהר  למדבר . מכפורת לכרוב דכתיב  וירכב על כרוב ויעוף. מכרוב למפתן דכתיב   מעל הכרוב אשר יהיה עליו אל מפתן הבית. וממפתן הבית לשני כרובים דכתיב  ויצא כבוד ה׳ מעל מפתן הבית ויעמוד על הכרובים. מכרוב לגג ההיכל דכתיב  טוב לשבת על פנת גג. מגג לחומת העזרה דכתיב  והנה ה׳ נצב על חומת אנך. ומחומת העזרה למזבח שנאמר  ראיתי את ה׳ נצב על המזבח. וממזבח לעיר שנא׳  קול ה׳ לעיר יקרא. ומעיר להר דכתיב  ויעל כבוד ה׳ מעל תוך העיר ויעמוד על ההר וגו׳. מהר למדבר דכתיב  טוב שבת בארץ מדבר. ואחת שנסתלקה כלפי מעלה שנאמר  אלך אשובה אל מקומי:
עשרה שמות נקרא נביא. אלו הן ציר. נאמן. עבד. שליח. הוזה. צופה רואה חולם. נביא. איש האלהים:
עשרה שמות נקרא רוח הקדש. אלו הן משל. מליצה. חידה. דיבור. אמירה.  תפארת. ציווי. משא. נבואה. חזיון:
עשרה שמות נקרא שמחה. אלו הן ששון. שמחה. גילה. רינה. דיצה. צהלה. עליזה. חדוה תפארת. עליצה:
עשרה נקראו חיים. הקב״ה  וה׳ אלהים אמת הוא אלהים חיים. תורה נקראת חיים שנא׳  עץ חיים היא למחזיקים בה ותומכיה מאושר. ישראל נקראו חיים שנא׳  ואתם הדבקים בה׳ אלהיכם חיים כולכם היום. צדיק נקרא חיים שנא׳  פרי צדיק עץ חיים. גן עדן נקרא חיים  אתהלך לפני ה׳ בארצות החיים. עץ נקרא חיים]) שנא׳  ועץ החיים בתוך הגן הגן. ארץ ישראל נקראת חיים שנא׳  ונתתי צבי בארץ חיים.  אתהלך לפני ה׳ בארצות החיים). גמילות חסדים נקרא חיים שנא׳  כי טוב חסדך מחיים שפתי ישבחונך. חכם נקרא חיים שנא׳  תורת חכם מקור חיים. מים נקרא חיים שנא׳  ביום ההוא יצאו מים חיים מירושלים: