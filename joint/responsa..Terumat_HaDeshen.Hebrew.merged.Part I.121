<b>שאלה קכא </b>הא דקי"ל כר' יודא אוכלים כל ארבע ולא יותר בשנת העיבור שהיום מאריך בגבולינו שבסוף ארבע עדיין כמו ג' שעות עד חצות עד אימת שרי לאכול חמץ עד ב' שעות קודם חצות לעולם או נימא דכי שלימא להו ד' שעות מתחילת היום לעולם אסור באכילת חמץ: 
<b>תשובה </b>יראה מתוך ההלכה דלעולם שרי לאכול עד ב' שעות קודם חצות ואע"ג דמסיק רבא דטעמא דרבי יודא גזירה משום יום המעונן וארבע זמן סעודה לכל היא ולהך שינוי נוכל לומר דלעולם אפילו בימים הארוכים זמן סעודה היא בארבע מתחילת היום לאחר ד' שלים ליה זמן סעודה ויש כאן לגזור משום יום המעונן מ"מ הואיל ולשינויא קמא דאדם טועה ב' שעות אין לאסור לעולם רק ב' שעות קודם חצות כדמוכח התם אע"ג דמסיק בשינויא אחרינא אגופא דגזירה דאינה אלא ב' שעות קודם חצות לא הדר וכעין זה דקדק ר"ת בתוס' פ' החולץ ובפ' אע"פ מתרי שינויי דתלמודא דגרושה ומינקת אסור להינשא והא דנקט ר' יודא אוכלים כל ארבע משמע דלא תלינן בקודם חצות היינו משום דבימים בינונים לעולם בסוף שעה ד' היינו ב' שעות קודם חצות וק"ל והמיקל לא הפסיד: 
