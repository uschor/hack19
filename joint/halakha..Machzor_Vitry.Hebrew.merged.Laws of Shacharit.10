<big><strong>י.</strong></big><br><b>מפי</b> רבינו ר' שלמה זצ"ל מראה שעל שם כך עונין הציבור זכור רחמיך וגו' כשמתחיל החזן ביתגדל על שם מידת רחמיך  זו שהוא זוכר באותה שעה. והכי אמ' ר' נחשון רב מתיבתא כריעה שכורע בקדיש כיון שאמ' יתגדל ויתקדש שמיה רבא כורע בעגלה כורע ויתברך כורע שמיה רבא כורע ויתעלה ויתברך שמיה. כורע עושה שלום במרומיו. ושל רשות היא זו. והללו ד' כריעות כנגד ד' שמות שיש בפסוק אחד מלאכי א׳:י״א כי ממזרח שמש ועד מבואו מהולל גדול שמי בגוים ובכל מקום מקטר מגש לשמי מנחה טהורה כי גדול שמי בגוים אמר י"י צבאות. ואמן שעונין יהא שמיה רבא מברך שעונין ביחד כנגד  לי"י אתי ונרוממה שמו יחדיו. אין אומרין ויתקלס לא מפני שהוא גנאי אלא כן שמענו מרבותינו חייב אדם להזכיר כאן  דברים בשבחו של הקב"ה כנגד ז' רקיעים ומי שאינו אומר ויתקלס כיון שאמ' ויתברך ואילו ו' הרי כאן ז' והאומ' ויתקלס אין טעות בידו כיון דמפסיקין באמן דיתברך צריך שיהו ז' אחריו ואין טעות לא ביד זה ולא ביד זה ואו' ברכו ובעוד שהוא מאריך בקולו הציבור אומרי' בלחש יתברך וישתבח כו'. עד ברוך שם כבוד מלכותו לעולם ועד. ואו' בלחש שהוא משובח ומרומם על כל ברכה ותהילה. וחוזר ופותח שליח ציבור ביוצר אור וחותם ביוצר המאורות. ואומר אהבה רבה וחותם בהבוחר בעמו ישר' באהבה. הרי שתים לפניה. וקורא קרית שמע בכוונה והשמעת אזנים ובדיקדוק אותיות וקרותה כל אדם כרבנן :