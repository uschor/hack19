 
<b>שלא </b>לגנוב נפש דכתיב שמות כא לא תגנבו בין גדול בין קטן בין זכר בין נקבה ואפילו בן יומו רק שנדע שכלו לו חדשיו. ואפי' עבד משוחרר קרינן ביה מאחיך. אך מי שחציו עבד וחציו בן חורין חכמים פוטרי' ממיתה אבל לאו איכא. הגונב בנו או אחיו או בעל הבית שגנב אחד מבני ביתו. הסמוכים על שלחנו. ומלמד תינוקות שגנב אחד מן הלומדים לפניו. פטור ואינו חייב עד שיוציאנו מרשותו וישתמש בו וימכרם לאחרי' שאינן קרובי' לנגנב והשימוש אפי' אין בו שוה פרוט': 
