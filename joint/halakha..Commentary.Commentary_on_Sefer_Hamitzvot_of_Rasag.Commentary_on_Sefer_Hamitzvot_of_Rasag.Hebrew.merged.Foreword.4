עוד זאת למודעי כי ספר זה אשר כניתיו <b>ספר המצות </b>אל תאמרו ראה זה חדש הוא. כי אמנם כבר היה לעולמים וראה אור בדפוס זה פעמים  עם פי׳ קצת המלות מהמו״ל. וקרא שמו <b>מנין המצות</b>. ואולם אחרי אשר הרחבנו בביאורו ועמקי שיטתו. דעת לנבון נקל כי בכל כיו״ב מנין לא הוי סימן. והרי ספר שלם לפניכם בכלליו ובפרטיו. וגם זולת זה חשבתי למשפט כי גם דברי רבינו הגאון ז״ל כמו שהם. אחר שכוללים כל מצות התורה כולם. תורה שלמה המה. וכבר ביאר רבינו הגאון ז״ל עצמו הכתוב  וכתבת עליהן את כל דברי התורה הזאת וגו׳. שיכתוב עליהן מנין תרי״ג מצות בלבד. וכמו שהביאו בשמו הראב״ע והרמב״ן ז״ל שם עיי״ש. וכן הרד״ק  והרב המאירי ז״ל  עיי״ש. וכיון שקראן הכתוב כל דברי התורה. אין לך ספר גדול יותר מזה. ובלתי ספק זהו מקור דברי רבינו נחשון גאון ז״ל שהביא בערוך  ודברי רבינו האי גאון ז״ל בתשובת הגאונים שערי תשובה  שכתבו דמה שאמרו ספר תורה בזרועו . היינו שלא הי׳ כתובים בו אלא עשרת הדברות מן אנכי עד אשר לרעך. שהן תרי״ג אותיות הכוללים תרי״ג מצות התורה. ועי׳ עוד בשערי תשובה לעיל . וכ״כ ג״כ בפי׳ עה״ת המיוחס להרא״ש ז״ל  עיי״ש ובמש״כ בזה בפנים . הרי דגם רמזי תרי״ג בקצור היותר נמרץ כבעשרת הדברות קראו ספר תורה לדעת הגאונים ז״ל. וכ״ש עיקר מנין המצות כדרך שכתבן רבינו הגאון ז״ל כאן שבצדק ובמשפט יאות לו עכ״פ שם <b>ספר המצות</b>. בשגם שכבר מצאתי סמך הגון שכבר קראוהו הראשונים ז״ל בשם זה כמש״כ במבוא  עיי״ש. ואם אין זו ראי׳ מבוארת כ״כ. מ״מ זכר לדבר יש וכדאי לסמוך עליו בנדון כזה: