<big><strong>תפא. אופן</strong></big><br><b>מלא</b> כל הארץ כבוד מלכותו. ושמים מספרים שבח אלוהותו. בעוזו נגלה כמראה חתן בכילתו. אלי מלכי בקודש הליכתו. ק' ק' ק' ה' צבאות: העוז והשבח והגדולה שלו. אורחותיו חסד ואמת שבילו. בירך חתן וקושט כלה אצלו. כבוד והדר עיטרו וכיללו. ק' ק' ק'. המשל ופחד זומנו לשושבינים. חרס וסהר וכל צבא מעונים. ישמח חתן וכלה עונים. לקונים כורעים ומשתחוים המונים המונים. ק' ק' ק': זני זמר וכל מיני שירה. יוצאים לפניו ועומדים שורה שורה. עשר חופות מסוכות באבן יקרה. במעשיו המשילו איום ונורא. ק' ק' ק': חכמה ודעת ובינה נשלם. זיוו מכהה גלגל עולם. קרא שם ה' אדון כל העולם. הוא אלהים חיים ומלך עולם. ק' ק' ק': ברוך ומבורך נורא ואדיר בהיכלו. שמו יתרומם כבוד אומר כולו. אלהים כשמו כן שבח הילולו. נאדר בקודש ובקדושה כולו: ק' ק' ק': והחיה אשר ישר' מכונה. תמיד עומדת על כנה. וצבא השמים משמאלה ומימינה. והיא אינה זזה. ורשות לא משנה. עד שאומרים כל פמליא מעונה. שמע ישראל ה' אלהינו ה' אחד באמונה: ק' ק' ק': ואז אופנים וחיות מתרעשים. להעריץ לאל נאדר בקודש. ומתנשאים לעומת שרפי קודש: לעומתם: זולת: