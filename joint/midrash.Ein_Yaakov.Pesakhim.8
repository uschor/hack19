פסחים פרק ח האשה - לו "והיה ביום ההוא, נאם ה', תקראי אישי, ולא תקראי לי עוד בעלי".  אמר רבי יוחנן: ככלה בבית חמיה ולא ככלה בבית אביה. וכתיב:  "אז הייתי בעיניו כמוצאת שלום", ככלה שנמצאת שלמה בבית חמיה והיא רדופה לילך להגיד שבחה בבית אביה.  "אחות לנו קטנה ושדים אין לה", אמר רבי יוחנן: זו עילם, שזכתה ללמד ולא זכתה ללמד. "אני חומה ושדי כמגדלות", אמר רבי יוחנן: "אני חומה", זו תורה. "ושדי כמגדלות", אלו תלמידי חכמים. ורבא אמר: "אני חומה", זו כנסת ישראל, "ושדי כמגדלות", אלו בתי כנסיות ובתי מדרשות.
לז אמר רב זוטרא [בר טוביה] אמר רב: מאי דכתיב:  "אשר בנינו כנטעים מגדלים בנעוריהם", אלו בחורי ישראל שלא טעמו טעם חטא. "בנותינו כזויות מחטבות", אלו בנות ישראל שאוגדות פתחיהן לבעליהן, וכן הוא אומר:  "ומלאו כמזרק כזוית מזבח", ואי בעית אימא מהכא:  "מזוינו מלאים מפיקים מזן אל זן, צאונינו מאליפות מרבבות בחוצותינו". "מחטבות תבנית היכל", אלו ואלו מעלה עליהן הכתוב כאלו נבנה היכל בימיהן.
לח ["דבר ה' אשר היה אל הושע וגו']. בימי עזיה, יותם, אחז, יחזקיה מלכי יהודה" . בפרק אחד נתנבאו ארבעה נביאים, וגדול שבכלן הושע, שנאמר:  "תחלת דבר ה' בהושע", וכי עם הושע דבר תחלה, והלא ממשה עד הושע היו כמה נביאים! אמר רבי יוחנן: תחלה לארבעה נביאים, שנתנבאו באותו הפרק, ואלו הן: הושע וישעיה, עמוס ומיכה. אמר לו הקדוש ברוך הוא להושע: [בניך] חטאו,  היה לו לומר: בניך הם, בני  [חנוניך] הם, בני אברהם יצחק ויעקב, גלגל עליהם מדת רחמיך. לא דיו שלא אמר כך, אלא אמר לפניו: רבונו של עולם, כל העולם, שלך הוא, העבירם באמה אחרת. אמר הקדוש ברוך הוא: מה אעשה לזקן זה. אני אומר לו: לך, קח לך אשה זונה ותוליד לך בני זנונים, ואחר כך אמר לו: לך ושלחה מעל פניך, אם יוכל לשלחה, אף אני אשלח את ישראל! שנאמר:  "ויאמר ה' אל הושע: לך קח לך אשת זנונים וילדי זנונים וגו', וילך ויקח את גמר בת דבלים". 'גמר', [אמר רב]: שהכל גומרים בה. "בת דבלים", דבה רעה בת דבה רעה. ושמואל אמר: שמתוקה בפי הכל כדבלה. ורבי יוחנן אמר: שהכל דשין בה כדבלה. דבר אחר: 'גמר', אמר רב יהודה: שבקשו לגמר ממונם של ישראל בימיה. ורבי יוחנן אמר: בזזו וגמרו, שנאמר:  "כי אבדם מלך ארם וישמם כעפר לדש".  "ותהר ותלד לו בן, ויאמר ה' אליו: קרא שמו 'יזרעאל', כי עוד מעט ופקדתי את דמי יזרעאל על בית יהוא, והשבתי ממלכות בית ישראל. ותהר [עוד] ותלד בת, ויאמר [לו]: קרא שמה 'לא־רחמה', כי לא אוסיף עוד ארחם את בית ישראל, כי נשא אשא להם. ותהר ותלד בן, ויאמר: קרא שמו 'לא־עמי', כי אתם לא עמי" וגו'. לאחר שנולדו לו שני בנים ובת אחת, אמר לו הקדוש ברוך הוא להושע: לא היה לך ללמד ממשה רבך, שכיון שדברתי עמו פרש מן האשה, אף אתה, בדל עצמך הימנה! אמר לפניו: רבונו של עולם, יש לי בנים הימנה, ואיני יכול להוציאה ולגרשה. אמר לו [הקדוש ברוך הוא]: ומה אתה, שאשתך זונה ובניך זנונים, ואי אתה יודע אם שלך הם, אם של אחרים הן, כך! ישראל, שהן בני, בני בחוני, בני אברהם יצחק ויעקב, אחד מארבעה קנינים שקניתי בעולמי: תורה, שמים וארץ, ובית המקדש, וישראל. תורה, קנין אחד, מנין? דכתיב:  "ה' קנני ראשית דרכו, קדם מפעליו מאז". שמים וארץ, קנין אחד, מנין? דכתיב:  "קונה שמים וארץ". בית המקדש, קנין אחד, מנין? דכתיב:  " הר זה קנתה ימינו". ישראל, קנין אחד, מנין? דכתיב:  "עם זו קנית", ואתה אמרת: העבירם באמה אחרת?! כיון שידע שחטא, התחיל מבקש רחמים על עצמו. אמר לו הקדוש ברוך הוא: עד שאתה מבקש רחמים על עצמך, בקש רחמים על ישראל, שגזרתי עליהם שלש גזרות בעבורך. עמד ובקש רחמים ובטל הגזרות, והתחיל וברכן, שנאמר:  "והיה מספר בני ישראל כחול הים אשר לא ימד ולא יספר, והיה במקום אשר יאמר להם: לא עמי אתם, יאמר להם: בני אל חי. ונקבצו בני יהודה" וגו'.  "וזרעתיה לי בארץ, ורחמתי את לא־רחמה, ואמרתי ללא־עמי, עמי אתה".
לט אמר רבי יוחנן: אוי לה לרבנות, שמקברת את בעליה, שאין לך כל נביא ונביא שלא קפח ארבעה מלכים בימיו, שנאמר:  "חזון ישעיהו בן אמוץ אשר חזה על יהודה וירושלים, בימי עזיהו יותם, אחז, יחזקיהו מלכי יהודה".
מ אמר רבי יוחנן: מפני מה זכה ירבעם בן יואש מלך ישראל למנות עם מלכי יהודה? מפני שלא קבל לשון־הרע על עמוס. מנא לן דאימני? דכתיב:  "דבר ה' אשר היה אל הושע בן בארי בימי עזיה, יותם, אחז יחזקיה מלכי יהודה, ובימי ירבעם בן יואש מלך ישראל". ומנא לן דלא קביל לשון־הרע? דכתיב:  "וישלח אמציה כהן בית אל אל ירבעם מלך ישראל לאמר: קשר עליך עמוס בקרב בית ישראל, לא תוכל הארץ להכיל את כל דבריו, כי כה אמר עמוס: בחרב ימות ירבעם, וישראל גלה יגלה מעל אדמתו". אמר: חס־ושלום, לא אמר אותו צדיק כך, ואם אמר, מה אעשה לו? שכינה אמרה לו.
מא אמר רבי אלעזר: אפלו בשעת כעסו של הקדוש ברוך הוא, זוכר את הרחמים, שנאמר:  "[כי] לא אוסיף עוד ארחם את בית ישראל". רבי יוסי בר חנינא אמר: מהכא:  "כי נשא אשא להם". ואמר רבי אלעזר: לא הגלה הקדוש ברוך הוא את ישראל לבין עובדי כוכבים אלא, כדי שיתוספו עליהם גרים, שנאמר:  "וזרעתיה לי בארץ", כלום אדם זורע סאה, אלא להכניס ממנה כמה כורין! ורבי יוחנן אמר: מהכא:  "ורחמתי את לא־רחמה, ואמרתי ללא־עמי: עמי אתה".
מב אמר רבי יוחנן משום רבי שמעון בן יוחאי: מאי דכתיב:  "אל תלשן עבד אל אדנו, פן יקללך ואשמת", וכתיב:  "דור אביו יקלל, ואת אמו לא יברך", משום דאביו קלל ואת אמו לא יברך, אל תלשן? אלא, אפלו דור שאביו יקלל, ואת אמו לא יברך, אל תלשן עבד אל אדוניו, מנא לן? מהושע.
מג אמר רבי אושעיא: מאי דכתיב:  "צדקת פרזונו בישראל", צדקה עשה הקדוש ברוך הוא עם ישראל, שפזרם.
מד תני רבי חיא: מאי דכתיב:  "אלהים הבין דרכה, והוא ידע את מקומה", יודע הקדוש ברוך הוא בישראל, שאין יכולין לקבל גזרות של עשו ושל ישמעאל, לפיכך הגלה אותם לבבל.*)) אמר רבי אלעזר: לא הגלה הקדוש ברוך הוא לישראל לבבל, אלא מפני שהיא עמקה כשאול, שנאמר:  "מיד שאול אפדם, ממות אגאלם". רבי חנינא אמר: מפני שקרוב לשונם ללשון תורה. רבי יוחנן אמר: מפני ששגרן לבית אמם. משל לאדם שכעס על אשתו, להיכן משגרה? לבית אמה. והינו דאמר רבי אלכסנדרי: שלשה חזרו למטעתן, אלו הן: ישראל, כסף מצרים, וכתב לוחות. ישראל, הא דאמרן. כסף מצרים, דכתיב:  "ויהי בשנה החמישית למלך רחבעם, עלה שישק מלך מצרים על ירושלים. 
ויקח את אצרות בית ה' ואת אוצרות בית המלך ואת הכל לקח" וגו'. כתב לוחות, דכתיב:  "ואשברם לעיניכם", תנא: לוחות נשתברו ואותיות פורחות. עולא אמר: כדי שיאכלו תמרים ויעסקו בתורה. עולא איקלע לפומבדיתא, קריבו ליה טירינא דתמרי. אמר להו: כמה כי הני בזוזא? אמרו ליה: תלת. אמר: מלא צנא דדובשא בזוזא בבבל, ובבלאי לא עסקי באוריתא? בליליא צעריה. אמר: מלא צנא סמא דמותא בזוזא בבבל, ועסקי בבלאי באוריתא! אמר רבי אלעזר: מאי דכתיב:  "והלכו גוים רבים, ואמרו: לכו ונעלה אל הר ה', ואל בית אלהי יעקב", "אלהי אברהם אלהי יצחק" לא נאמר, אלא "אלהי יעקב". לא כאברהם שכתוב בו: 'הר', שנאמר:  "בהר ה' יראה". ולא כיצחק שכתוב בו: 'שדה', שנאמר:  "ויצא יצחק לשוח בשדה". אלא כיעקב, שקראו 'בית', שנאמר:  "ויקרא למקום אל בית אל". אמר רבי יוחנן: גדול יום קבוץ גליות, כיום שנבראו בו שמים וארץ, שנאמר:  "ונקבצו בני יהודה ובני ישראל יחדו ושמו להם ראש אחד ועלו מן הארץ, כי גדול יום יזרעאל", וכתיב:  "ויהי ערב ויהי בקר יום אחד".
שוב פעם אחת נמצאת הלטאה בבית המטבחים, ובקשו לטמא כל הסעדה כלה. באו ושאלו את המלך, אמר [להם]: לכו ושאלו את המלכה, באו ושאלו את המלכה, אמרה להם: לכו ושאלו את רבן גמליאל, באו ושאלו את רבן גמליאל. אמר להם: בית המטבחים רותח או צונן? אמרו לו: רותח. אמר להם: לכו והטילו עליו כוס של צונן. הלכו והטילו עליו כוס של צונן ורחשה, וטהר רבן גמליאל כל הסעדה כלה. נמצא מלך תלוי במלכה, והמלכה תלויה ברבן גמליאל, נמצאת כל הסעדה כלה תלויה ברבן גמליאל.