בבא מציעא פרק ט - תנן התם: פריצי זיתים וענבים, בית שמאי מטמאין ובית הלל מטהרין. מאי 'פריצי זיתים'? אמר רב הונא: רשעי זיתים. אמר רב יוסף: מאי קראה:  "[ובני] פריצי עמך ינשאו להעמיד חזון [ונכשלו"]. רב נחמן בר יצחק אמר מהכא:  "והוליד בן פריץ שפך דם".
תניא, היה נושא משאוי על ראשו, ותפלין בראשו, אם היו תפלין רוצצות, אסור, ואם לאו, מתר. באיזו משאוי אמרו? במשאוי של ארבעת קבין. תני רבי חיא: המוציא זבל על ראשו, ותפלין בראשו, הרי זה לא יסלקם לצדדין, ולא יקשרם במתניו, מפני שהוא נוהג בהם מנהג בזיון, אבל קושרם על זרועו במקום תפלין. משום  [רבי] שילא אמרו: אפלו מטפחת שלהן אסור להניח על הראש שיש בו תפלין, וכמה? אמר אביי: אפלו רבעא דרבעא דפומבדיתא.
[משנה. המקבל שדה מחברו ואכלה חגב, או נשדפה, אם מכת מדינה היא, מנכה לו מן חכורו וכו'. גמרא]. אמר שמואל: לא שנו אלא שזרעה וצמחה, ואכלה חגב, אבל לא זרעה כלל, לא, דאמר לו: אלו זרעתה, הוה מקיים בי:  "לא יבשו בעת רעה, ובימי רעבון ישבעו". מתיב רב ששת: רועה שהיה רועה, והניח עדרו ובא לעיר, ובא זאב וטרף, ובא ארי ודרס. אין אומרים: אלו היה שם היה מציל, אלא אומדין אותו, אם יכול להציל, חיב, ואם לאו, פטור, ואמאי? נימא ליה: אי הוית התם, הוה מקיים  [בי]  "גם את הארי גם הדוב הכה עבדך". משום דאמר לו: אי הוית חזית לאתרחושי לך ניסא, הוה אתרחיש לך ניסא, כרבי חנינא בן דוסא, דמתיין עיזי דובי בקרניהו. ולימא ליה: נהי דלניסא רבה לא הוה חזינא, לניסא זוטא חזינא. קשיא.
מתניתין. המקבל שדה מחברו לזרעה שעורים לא יזרענה חטין. חטין, יזרענה שעורים. רבן שמעון בן גמליאל אוסר כו'. גמרא. [אמר רבי חסדא]: מאי טעמא דרבי שמעון בן גמליאל? דכתיב:  "שארית ישראל לא יעשו עולה, ולא ידברו כזב, ולא ימצא בפיהם לשון תרמית".
נ אמר ליה רב יהודה לרבין בר רב נחמן: אבין אחי, לא תזבון ארעא דסמיכא למתא, דאמר רבי אבהו, אמר רב הונא, אמר רב: אסור לו לאדם שיעמד על שדה חברו בשעה שעומדת בקמותיה. והא אשכחינהו רבי אבא לתלמידיה דרב, אמר להו: מאי אמר רב בהני קראי:  "ברוך אתה בעיר, וברוך אתה בשדה, ברוך אתה בבאך וברוך אתה בצאתך". ואמרו ליה: הכי אמר רב: "ברוך אתה בעיר", שיהא ביתך סמוך לבית־הכנסת. "ברוך אתה בשדה", שיהו נכסיך קרובים לעיר. "ברוך אתה בבאך", שלא תמצא אשתך ספק נדה בשעת ביאתך מן הדרך. "ברוך אתה בצאתך", שיהו צאצאי מעיך כמותך. ואמר להו: רבי יוחנן לא אמר הכי, אלא: "ברוך אתה בעיר", שיהא בית־הכסא סמוך לשלחנך, [אבל בית־הכנסת לא. ורבי יוחנן לטעמיה, דאמר: שכר פסיעות יש]. "ברוך אתה בשדה", שיהו נכסיך משלשין, שליש בתבואה, שליש בזיתים ושליש בגפנים. "ברוך אתה בבאך, וברוך אתה בצאתך", שתהא יציאתך מן העולם, כביאתך לעולם, מה ביאתך לעולם, בלא חטא, כך יציאתך מן העולם, בלא חטא. לא קשיא, הא דמהדר ליה שורא ורתקא, הא דלא מהדר ליה שורא ורתקא.
נא "והסיר ה' ממך כל חלי" . אמר רב:  [זו] עין, רב לטעמיה, דרב סליק לבי קברי, עבד מאי דעבד, אמר: תשעים ותשעה, בעין־רעה, ואחד, בדרך ארץ. ושמואל אמר: זה הרוח. שמואל לטעמיה, דאמר שמואל: הכל, ברוח. ולשמואל, הא איכא הרוגי מלכות? הנך נמי, אי לאו זיקא, עבדי להו  [סמא] וחיי. רבי יוסי ברבי חנינא אמר: זו צואה, דאמר מר: צואת החטם וצואת האזן, רבם, קשה, ומעוטם, יפה. רבי חנינא אמר: זו צנה, דאמר רבי חנינא: הכל בידי שמים חוץ מצנים פחים, שנאמר:  "צנים פחים בדרך עקש, שומר נפשו ירחק מהם". רבי אלעזר אומר: זו מרה. [תניא נמי הכי: 'מחלה', זו מרה], ולמה נקרא שמה 'מחלה'? שהיא מחלה כל גופו של אדם. דבר אחר: 'מחלה', ששמונים ושלשה חלאים תלויין במרה, וכלן, פת שחרית במלח, וקתון של מים מבטלתן. תנו רבנן: שלשה עשר דברים נאמרו בפת שחרית: מצלת מן החמה, ומן הצנה, ומן הזיקין, ומן המזיקין, ומחכימת פתי, וזוכה בדין, ללמד תורה וללמד, ודבריו נשמעים, ותלמודו מתקים בידו, ואין בשרו מעלה הבל, ונזקק לאשתו ואינו מתאוה לאשה אחרת, והורגת כנה שבבני מעים, ויש אומרים: אף מוציא את הקנאה, ומכניס את האהבה. אמר לו רבא לרבה בר מרי: מנא הא מלתא דאמרי אינשי: שתין רהיטי רהוט, ולא מטו לגברא דמצפרא כרך וכו'. [כדאמרינן לעיל בבא קמא פרק החובל]. [ירושלמי] "והסיר ה' ממך כל חלי", רבי הונא בשם רבי אליעזר בן יעקב: "כל חלי", זה רעיון. ואמר רבי יוחנן:  "ונתן על ברזל על צוארך", זה רעיון. אמר רבי אבין: "והסיר ה' ממך כל חלי", זה יצר הרע, שראשו מתוק וסופו מר.
נב רבה בר רב נחמן הוה קאזיל בארבא, חזא ההוא אבא דקאי אגודא דנהרא, אמר להו:  דמאן? אמרו ליה: דרבה בר רב הונא, אמר:  "ויד השרים והסגנים היתה במעל הזה ראשונה". אמר להו: קוצו! קצו. אתא רבה בר רב הונא, אשכחיה דקיץ, אמר: מאן קצייה, תקוץ ענפיה! אמרי: כולהו שני דרבה בר רב הונא לא איקיים ליה זרעא לרבה בר רב נחמן.
תנו רבנן: מנין לשכיר יום שגובה כל הלילה?  [תלמוד לומר]:  "לא תלין פעלת שכיר אתך עד בקר". ומנין לשכיר לילה שגובה כל היום? שנאמר:  "ביומו תתן שכרו". ואימא איפכא? שכירות אינה משתלמת אלא בסוף. תנו רבנן: ממשמע שנאמר: "לא תלין פעלת שכיר אתך", איני יודע ש"עד בקר", ומה תלמוד לומר: "עד בקר"? מלמד, שאינו עובר אלא עד בקר ראשון בלבד, מכאן ואילך מאי? אמר רב: עובר משום 'בל־תשהא'. אמר רב יוסף: מאי קראה:  "אל תאמר לרעך: לך ושוב ומחר אתן, ויש אתך".
נג תניא: "ואליו הוא נשא את נפשו".  מפני מה עלה זה בכבש, ונתלה באילן, ומסר את עצמו למיתה? לא *) על שכרו! דבר אחר: "ואליו הוא נשא את נפשו", כל הכובש שכר שכיר, כאלו נוטל נפשו ממנו. רב הונא ורב חסדא, חד אמר: נפשו של גזלן, וחד אמר: נפשו של נגזל. מאן דאמר: נפשו של גזלן וכו'.  
נד אשכחיה רבה בר אבוה לאליהו דקאי בבית הקברות [של גויים], אמר לו: מהו שיסדרו בבעל חוב? אמר ליה: גמר 'מיכה' 'מיכה' מערכין. גבי ערכין כתיב:  "ואם מך הוא מערכך", גבי בעל חוב כתיב:  "וכי ימוך אחיך". מנין לערם שלא יתרם? דכתיב:  "ולא יראה בך ערות דבר". [אמר לו: לאו כהן הוא מר? מאי טעמא קאי מר בבית הקברות? אמר לו: לא מתני מר טהרות כו'? אמר לו: בארבעה לא מצינא, בשיתא מצינא?! אמר ליה: ואמאי? אמר לו: דחיקא לי מלתא. דבריהועיליה לגן־עדן. אמר לו: פשוט גלימך, ספי, שקול מהני טרפי. ספא, שקל, כי הוה נפיק, שמע דקאמר: מאן קאכיל לעלמיה כרבה בר אבוה? נפץ שדנהו, אפלו הכי אתיה לגלימיה, סחט גלימא ריחא, זביניה בתריסר אלפי דינרי. פלגינהו לחתנותיה.
נה תנו רבנן:  "לא תבא אל ביתו לעבט עבטו". לביתו אי אתה נכנס, אבל אתה נכנס לביתו של ערב, וכן הוא אומר:  "קח בגדו כי ערב זר" וגו'. ואומר:  "בני, אם ערבת לרעך, תקעת לזר כפיך, נוקשת באמרי פיך, נלכדת באמרי פיך, עשה זאת אפוא בני והנצל, כי באת בכף רעך, לך התרפס ורהב רעיך", אם ממון יש לו בידך, התר לו פסת יד. ואם לאו, הרבה עליו רעים.
תניא:  "ולא ירבה לו נשים", רבי יהודה אומר: מרבה הוא, ובלבד שלא יהו מסירות את לבו. רבי שמעון אומר: אפלו אחת, והיא מסירה את לבו הרי זה לא ישאנה. אם כן מה תלמוד לומר: "ולא ירבה לו נשים"? אפלו כאביגיל.