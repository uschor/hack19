<b>מורי </b>רבינו מאיר זצ"ל הורה לי לברך על טלית קטן שיש בו בית צואר ולובשין אותו ואמר לי מורי שיש לברך עליו להתלבש בציצית ורבינו אבא מארי כתב בקובץ שלו וז"ל והא דיש בני אדם שמקפידין על חלוקי צמר או על פשתן שתופרין אותם יחד מלפנים ומלאחריהם כדי שלא יהא בת ד' כנפים אומר מורי אבי העזרי דאינן צריכים דכיון דדרך לבישה הוא לא מיחייב בציצית דלא מיחייב אלא דרך עיטוף, תדע דמדברכינן להתעטף ולא מברכינן ללבוש ומזה הטעם אמר ר' דאינם יוצאין ידי חובה אותם בני אדם שעושין בית הצואר בסרבל שלנו או בית הצואר כמו לחלוק דדרך לבישה הוא ולא עיטוף. 