 ונס שמה רוצח מכה נפש בשגגה . ולא בזדון, אם ילך אדם ויהרוג בזדון, ויאמר בשגגה הרגתי, ויהא בורח לערי מקלט, אמר הקב"ה אפי' נכנס ובורח למזבחי הרגו אותו, שנאמר וכי יזיד איש וגו' מעם מזבחי תקחנו וגו' , ומי היה זה שברח למזבח ונהרג, זה יואב, שנאמר והשמועה באה  יואב וגו' ויחזק בקרנות המזבח , את מוצא שהיה יואב חכם גדול, וראש סנהדרין, שנאמר יושב בשבת תחכמוני , ולא היה יודע שכתיב בתורה מעם מזבחי תקחנו למות , , אלא אמר  הרוגי ב"ד אינן נקברים בקברות אבותיהם, אלא הם לעצמם, מוטב למות כאן, שאקבר עם אבותיי, וישב בניהו   המלך דבר לאמר, כה דבר יואב וכה ענני, ויאמר לו המלך עשה כאשר דבר ופגע בו וקברתו , למה נהרג שכן צוהו דוד אביו, וגם אתה ידעת את אשר עשה לי יואב בן צרויה וגו' , מה עשה לו, אתה מוצא בשעה שכתב דוד ליואב הבו את אוריה אל מול פני המלחמה החזקה , עשה כן ונהרג, נתקבצו כל שרי החיל על יואב, שנאמר בו, אוריה החתי כל שלשים   , הראה להם הכתב, לכך נאמר  אשר עשה לי  ואשר עשה לשני שרי צבאות ישראל לאבנר בן נר  , היו סבורין שדוד צוהו להורגו, שהיה אבנר בן דודו של שאול, ולכך עמד דוד וקילל את יואב, ואמר ואל יכרת מבית יואב וגו' , ונתפייסו כל ישראל, וידעו שלא היה מן דוד, וצוה לשלמה בנו שיהרוג אותו, שהיה יואב בן אחות של דוד, ורצה לקרבו לעולם הבא, כיון שביקש שלמה להורגו, אמר יואב לבניהו, לך אמור לשלמה אל תדינני בשני דינין, אם תהרגני טול מעלהי את הקללות שקללני דוד אביך, ואם לאו הניחני בקללותיו, מיד ויאמר לו  עשה כאשר דבר  , אמר ר' יהודה כל קללות שקילל דוד את יואב כולם נתקיימו בזרעו של דוד,  , זב מרחבעם בן שלמה, והמלך רחבעם התאמץ לעלות במרכבה , וכתיב בזב וכל המרכב אר ירכב עליו הזב , מצורע מעוזיהו, שנאמר ויהי מצורע עד יום מותו , מחזיק בפלך מאסא, דכתיב רק לעת זקנתו חלה את רגליו , שאחזתו פדגרא, נופל בחרב מיאשיהו, דכתיב ויורו   למלך יאשיהו , ואמר רב יהודה אמר רב נעצו בו שלש מאות   של בזל, עד שנקבוהו ככברה, חסר לחם מיהויכין, שנאמר וארוחתו ארוחת תמיד ניתנה לו מאת המלך , משלחנו של אויל מרודך, ואת מוצא כל זמן שהיה יהוידע קיים, היה יואש עשה רצון בוראו, שנאמר ויעש יהואש הישר בעיני ה' כל ימיו אשר הורהו יהוידע הכהן , ואחרי מות   באו  שרי יהודה וישתחוו למלך אז שמע המלך אליהם , שקיבל על עצמו לעשותו אלוה, לפיכך ואת יואש עשו שפטים , ומפני מה נענש אבנר, מפני שעשה דמן של נערים שחוק, שנאמר ויאמר אבנר אל יואב יקומו נא הנערים וישחקו לפנינו ויאמר יואב יקומו , ויש אומרים מפני שהקדים שמו לשמו של דוד, שנאמר וישלח אבנר מלאכים אל דוד תחתיו לאמר למי ארץ , וחכמים אומרים על שלא  לשאול להתפייס עם דוד, והיה בידו למחות בנוב עיר הכהנים ולא מיחה.