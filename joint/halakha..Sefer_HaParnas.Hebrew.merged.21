<b>איסור </b>שנתערב בהיתר בדבר יבש מין במינו בטל ברוב ודלא כרש"י ואם נתבשלה חתיכה קטנה של איסור שאינה ראויה להתכבד עם חתיכות של היתר אם אין מכירה בטל ברוב חתיכות של היתר. אבל אם מכירה יסירנה וישער השאר בס' כנגד המחוי מן האיסור שהוא כשיעור כל החתיכה. וטבחי"א או אחד משאר בני מעים של בהמה או עוף טריפה שנתערב עם הכשרים בטל ברוב לפי שאינה ראויה להתכבד. ואם דבר לח הוא שנתערב כגון יין שנגע בו גוי ביין של ישראל דאין איסור של יין במשהו אלא אותו שנתנסך לעכו"ם  או חלב בחלב צריך ס' וכן מין בשאינו מינו אפילו בדבר יבש צריך ס' וא"צ להשלים אחת וחמרא בעינבא או איפכא בס' לפי שאינו מינו: 
