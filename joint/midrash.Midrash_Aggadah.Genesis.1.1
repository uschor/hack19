בראשית ברא אלהים. הדא הוא דכתיב כה אמר ה' אם ימדו שמים  [מלמעלה] ויחקרו מוסדי ארץ למטה גם אני אמאס בכל זרע ישראל על כל אשר עשו נאם ה' , לפי שאמר ירמיהו המאס מאסת את יהודה וגו' , השיבו הקב"ה אם ראית שמים וארץ שעברו, אותה שעה תוכל לומר שאני מאסתי בהם, לפי שישראל יסוד שמים, ואם אמאס היסוד נופל הבנין אשר עליו. ומנין אתה למד ששמים וארץ לא נבראו אלא בשביל ישראל, שנאמר בראשית, ופירושו תחלה,  וישראל נקראו ראשית, שנאמר קודש ישראל לה' ראשית תבואתו :
ד"א בראשית. ביראת שמים ברא הקב"ה את עולמו' כמה דאת אמר ראשית חכמה יראת ה' :
ד"א בראשית.  בזכות התורה ברא הקב"ה את עולמו, שנקראת ראשית, שנאמר ה' קנני ראשית דרכו קדם מפעליו מאז :
ד"א בראשית. בראשית שש אותיות הן,  כנגד שש מלות שבהם ברא הקב"ה את עולמו, שנאמר כי ביה ה' צור עולמים , יה שתי מלות, ה' ארבעה מלות, הרי שש,  אל תקרי צור אלא  [צר] עולמים:
ד"א בראשית. ברא שית,  משיתין של מזבח ברא העולם:
ד"א בראשית. ב' ר' ראש המלה, י' ת' אחרית המלה, והוא ברית,  ובזכות המילה והשבת ברא הקב"ה את העולם, ומנין שנקראה שבת ברית, שנאמר לדורותם ברית עולם , וגם המילה נקראה ברית, שנאמר והיתה בריתי בבשרכם , וגם בזכות התורה נברא העולם, כי נשאר ממלת בראשית א"ש והוא אש, ואין אש אלא תורה שנאמר מימינו אש דת למו :
ד"א בראשית. שש אותיות הם,  כנגד ששה סדרי משנה, וכנגד ששה ימי בראשית:
ד"א בראשית. בהסירך השי"ן עולה שש מאות ושלש עשרה, כנגד תרי"ג מצות, והשי"ן שחייב אדם לשננם לבניו, שנא' ושננתם לבניך :
והתחיל התורה בבי"ת, ולמה, אלא כנגד שתי תורות, תורה שבכתב ותורה שבעל פה:
ד"א למה בבי"ת, כנגד זכר ונקבה, דכתיב לא תוהו בראה וגו' , ואמר החכם טובים השנים מן האחד :
ברא אלהים.  ולא נאמר ברא ה', שבתחלה עלה במחשבה במדת הדין לברוא] את העולם, וכיון שראה שלא היה יכול לעמוד במדת הדין לבדה,  שיתף עמה מדת הרחמים, שנאמר אלה תולדות השמים והארץ בהבראם ביום עשות ה' אלהים ארץ ושמים :
 ולמה לא אמר אלהים ברא בראשית, אלא אמר בראשית ברא אלהים, לפי שאין מזכירין שם שמים אלא על דיבור, שנאמר קרבן לה' . והרי דברים קל וחומר ומה למי שדרכו להקדיש אמרה תורה שלא יאמר לה' קרבן, אלא קרבן לה',  קל וחומר למחרפים ולמגדפים ולנשבעים לשוא, שהם חייבים לפני המקום:
את השמים.  מלמד שכל תולדות השמים נבראו........ בעולם שלא יאכל והסכימה דעתו של הקב"ה עמה, לפיכך לא הוציאה לעץ עושה פרי: