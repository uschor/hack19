<b>הריני נזיר ונזיר כשיהא לי בן התחיל מונה את שלו ואח״כ נולד לו בן משלים את שלו ואח״כ מתחיל את של בנו</b> פי׳ כשאמר הריני נזיר משמע שקיבל עליו סתם נזירות של שלשים יום מעכשיו ומשעה דאמר הריני נזיר נאסר ביין ובתגלחת ובטומאה עוד כשאמר ונזיר כשיהא לי בן קיבל עליו עוד למ״ד יום אחרים אחרי שיולד לו הבן דמשעה שיולד לו הבן מיחול הנזירות עליו מיד ואם הי׳ משלים נזירותו הראשונה ואח״כ הי׳ נולד הבן היתה חלה מיד אבל כיון שלא הספיק להשלים נזירותו עד שנולד הבן אי אפשר לה לחול נזירות הבן עד שישלים נזירותו הילכך משלים נזירותו ומגלח ומביא קרבנותיו ואח״כ מונה את של בנו ועוד מגלח ומביא קרבנותיו:
<b>הריני נזיר כשיהא לי בן ונזיר התחיל מונה את שלו ואח״כ נולד לו בן מניח את שלו ומונה את של בנו ואח״כ מונה את שלו</b> פי׳ כשאמר הריני נזיר כשיהא לי בן חלה עליו נזירות משעה שיולד הבן ומיד נאסר ביין וכשאמר ונזיר חלה עליו נזירות מעכשיו וכשהתחיל להיות מונה את שלו ואח״כ נולד לו בן אתיא נזירות דבנו ודחיא נזירות דעכשיו משום דנזירות דבנו נדר תחלה ואין כח לנזירות אחרת לחול עליו הילכך מניח את שלו ומונה נזירות של בנו ומגלח ומביא קרבנותיו ואח״כ מונה את שלו שלשים שלימים ואתן שמנה מקודם לכן אין עולין לו מן המנין שאין גידול שיעור פחות מל׳ יום וה״ג מונה את ומשלים שמגלח על נזירות בנו לא סגיא פחות מל׳ ראיתי פירושים שפוטרין שתי הנזירות בתגלחת אחת ונ״ל שאין בהן ממש ורבי׳ ברוך זצוק״ל פי׳ כדברי:
<b>בעי רבא אמר הריני נזיר לאחר עשרים יום מעכשיו מאה יום כיון דהלין מאה בעשרים לא שלמין לא חיילין או דילמא כיון דאית ליה גידול שער לבסוף חיילין</b> פי׳ נ״ל שאין לחלק בין אם לאחר עשרים בין אם אמר לאחר שלשים כיון דהדין מאה בשלשים לא שלמין ואי קשיא ותיפשוט ליה ממתני׳ דתנן הריני נזיר כשיהא לי בן ונזיר מאה יום שאע״פ שלא השלימו כל המאה קודם שנולד הבן אם נשארו לו כדי שיעור תגלחת עלו לו אלמא חיילין תשובה במתני׳ כשאמר הריני נזיר כשיהא לי בן ונזיר מאה יום יש לומר שיכול להשלים המאה יום קודם שיולד הבן שאע״פ שהיא סמוך ללידתה מי יאמר שתלד ולא תפיל ואפי׳ אם תלד שמא תלד בת טומטום ואנדרוגנוס הלכך חייב למנות המאה מיד אבל הכא שאמר בפירוש לאחר עשרים יש לומר כיון דלא מלי שלמין לא חיילין ורבי׳ ברוך זצוק״ל פי׳ שבנזירות של מאה שקיבל עליו אחר נזירות הבן סתם קיבל עליו שלא אמר בה מעכשיו ומפני זה נדחת מפני נזירות התנאי כשקודמת ורבא בעי היכא דאמר מעכשיו מאה יום אם נוהג כמשנתינו אם לאו ואינו נ״ל דכשאמר נזיר מאה יום מעכשיו הוי דמשעה שיצאה נזירות מפיו נאסר ביין ובתגלחת ובטומאה ואין לומר אלא כמו שפירשתי:
<b>ותיבעי ליה נזירות מועטת</b> פי׳ די״ל כיון שאלה כ׳ יום אינו נזיר בהם חלה עלייהו נזירות דל׳ יום ואע״ג דלא שלמין ואע״ג דלא משתיירי כשיעור תגלחת נאסר בהם וכשישלימו העשרים ימנה נזירותו ויגלח ועוד ימנה נזירות הראשונה ויגלח ואותן כ׳ יום לא יעלו לו כיון שנשארו שיעור תגלחת ומנא לי׳ דלא חיילא כלל ומותר באותן הכ׳ לשתות יין:
