 
<b>להגעיל </b>כלים דכתיב במדבר ל״א:כ״ג כל דבר אשר יבא באש תעבירו באש וגו'. ודוקא כלי שאינו בן יומו ואז אפי' בתוך כלי כשר מותר להגעילו ואם בכלי אסור שאינו בן יומו טוב יותר. אבל תוך כלי אסור בן יומו לא יגעיל. וכן להכשיר הכלי על ידי הגעלת עצמו אסור כל זמן שהוא בן יומו. ודוקא דרך הגעלה אסור בבן יומו לפי שחוזר הכלי ובולע האיסור ששלט במים אבל דרך ליבון מותר ולא שייך ביה האי טעמא. ולהגעיל כלים לצורך פסח אם מגעילן ערב הפסח קודם ארבע שעות מותר אפי' שניהם בו יומן. דאין בהם רק טעם חמץ של היתר ולכך שרי דנותן טעם בן נותן טעם הוא <i data-commentator="Haggahot Rabbeinu Peretz on Sefer Mitzvot Katan" data-order="1"></i> וכן להגעיל כלי של בשר בכלי שנשתמש בו בשר בן יומו להשתמש בו חלב או איפכא מותר אבל לאחר ד' שעות אסור להגעיל בכלי שאין בו ס' אלא כלי שאינו בן יומו <i data-commentator="Haggahot Rabbeinu Peretz on Sefer Mitzvot Katan" data-order="2"></i> משום דטעם חמץ הנכנס בקער' כשנפלט במים לאחר ארבע שעות דמטא זמן איסור חמץ נעשו המים איסור וחוזרים ונבלעים בכלי וכלי שיש בו ששים מן הנגעל מגעילו בתוכו אפי' כלי של בן יומן ובלבד שלא יהא הכלי שמגעילין בו בן יומו <i data-commentator="Haggahot Rabbeinu Peretz on Sefer Mitzvot Katan" data-order="3"></i> ודין בן יומו נהגו העולם להצריך מעת לעת אבל המבשל בכלי שאינו בן יומו מותר באכילה כי לא הצריכו להגעיל רק גזירה אטו בן יומו ובכאן לא שייך גזירה. ודבר שתשמישו על ידי האור צריך ליבון ושתשמישו ע"י חמין סגי בהגעל' ושתשמישו ע"י צונן סגי בהדח' וסכין אע"פ שתשמישו ע"י חמין אם בא לאכול בו צונן נועצי' פעמים בקרקע <i data-commentator="Haggahot Rabbeinu Peretz on Sefer Mitzvot Katan" data-order="4"></i> ובסכין שאין בה גומות אבל אם יש בה גומות צריך לשפשף הגומות עוד במים יפה: 
