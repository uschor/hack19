<b>פירוש על אגדה: </b><b>הא</b> לחמא עניא. כמה שנ' דברים ט״ז:ג׳ שבעת ימים תאכל עליו מצות לחם עוני . דאכלו אבתהנא. דכתיב ויאפו את הבצק אשר הוציאו ממצרים שמות י״ב:ל״ט. כל דכפין. כמה ששנינו ערב פסחים סמוך למנחה לא יאכל עד שתחשך. כדי שיאכל מצה לתיאבון. כל דצריך. הראוי לעשות פסח. שאינו טמא. ייתי ויפסח. שלא יהא בכרת. דכת' במדבר ט׳:י״ג והאיש אשר הוא טהור ובדרך לא היה וחדל לעשות הפסח ונכרתה. או שאינו צריך לעשותו שאינו טהור לא יבא ויפסח. דכת' שם שם איש  כי יהיה טמא לנפש. וגו': בחדש השני. השתא הכא. לשנה הבאה בארעא דישר'. כדאמ' בראש השנה. בניסן נגאלו ובניסן עתידין להיגאל. השתא עבדי. כפל מילה. לשנה הבאה. בטעם מלרע. לשון עתיד. בני חורין. יהי רצון שנהיה בני חורין: ונתקן לאומרו בתרגום. דאי אמרי' בלשון עברי כל שרעב יבא ויאכל. נראה כמזמנין את המזיקין. והיא ליל שימורים מן המזיקין. ובלשון ארמי אינן מכירין: כ"ש:<b>מה נשתנה.</b> כמו ששנינו חכם בנו שואלו ואם לאו הוא שואל לעצמו. שבכל הלילות של שאר ימים טובים ושבתות לא סגי דלא אכלינן או חמץ או מצה דכת' בהו עונג והיא הסעודה: הרי אני כבן שבעים שנה. ולא בן שבעים שקפצה עלי  זקנה. בשעה שמינוהו נשיא. כמו ששנינו אהדרו ליה תליסר דרי חיוורתא ואותו היום עמד בן זומא ודרש. ימי חייך. הימים. כל. הלילות. ימי חייך היה לו לכתוב. כל לרבות יציאת מצרים. בלילות. פרשה ציצית שבק"ש שיש בה יציאת מצרים. שלא היו נוהגין לומרה בק"ש של ערבית לפי שאינה אלא ביום. כדאמרי' במסכ' ברכות פ"ב. במערבא אמרו הכי. דבר אל בני ישר' ואמרת אליהם אני י"י אלהיכם אמת. והיינו דקא"ר אלעזר. לא זכיתי שתאמר יציאת מצרים בלילות. ולא אמת ואמונה. דודאי היו רגילין לקרות ק"ש עם ברכות שלפניה ולאחריה. לא זכיתי. לא נצחתי חכמים שתאמר יציאת מצרים בלילות שאני אומ' אומרים אותה בלילות והם חולקין עלי. ולא יכולתי לנצחם בדבר. לפי שהייתי יחיד. והם רבים. ואין דבריו של אחד במקום רבים. עד שבא בן זומא ודרש פסוק זה. כל ימי חייך. זכיתי. נצחתי. כמו בהו  זכנהו לרבנן. מאן דזכן למלכא. לשון ניצוח הוא: כנגד ארבעה  דברה תורה. מקראות הכתובים בארבעה פנים. ובכולן כת' כך. הדא למד שלא דברה תורה אלא כנגד ד' בנים: חכם מה הוא אומ' כו'. בסדר ואתחנן כת'. כי ישאלך בנך מחר לאמר מה העדות והחקים והמשפטים אשר צוה י"י אלהינו אתכם. הרי בבן חכם הכתוב מדבר. שיודע לדבר ולשאל בלשון חכמה. ואין כאן לומר שהוציא עצמו עצמו. דכת' אתכם. דהא כת' י"י אלהינו. ומה אתכם. כלומ' אתם שיצאתם ממצרים שהיה הדבר אליכם. וכן החכם שואל. מה העדות והחוקים. כלומר למה אנו אוכלין החגיגה קודם לפסח הלא הפסח עיקר. ואף אתה אמור לו כהילכות הפסח. שלפיכך אנו אוכלין החגיגה קודם לפסח והפסח אחרון לפי שאין מפטירין אחר הפסח אפיקומן. בגמר אכילה כשנפטרים מסעודתם אוכלין כזית מבשר הפסח כדי שיהיה הטעם בפיו כל שעה ואחר שיאכל כזית פסח אין מפטירין אפיקומן. כלומ' אינו רשאי ליפטר מסעודתו בדבר אחד  ולומר אפיקומן. הוציאו והביאו מיניין של מאכל בקינוח סעודה. שלא להפקיע טעם פסח בפיו . ולכך אנו אוכלין כזית מצה באחרונה זכר לפסח מקדש ובהדיא גרסי' התם. כשם שאין מפטירין אחר הפסח אפיקומן כך אין מפטירין אחר המצה אפיקומן. שיהא צריך שטעמו של חגיגה בפיו וטעמו של פסח. ד"א בלשון יווני אפיקומן כלום של דבר. ה"ג ואף אתה אמור לו כהילכות הפסח אין מפטירין אחר הפסח ול"ג ואין. מפי ר' קלונימוס איש רומי: רשע מה הוא אומ' בבא אל פרעה. והיה כי יאמרו אליכם בניכם מה העבודה זאת לכם. מדאמ' לכם ולא אמ' לנו. הרי הוא כבן רשע שמתכוין להוציא עצמו מן הכלל. לכם היא העבודה ולא לו. ואף אתה הקהה. כמו שיני בנים  תקהינה יחזקאל י״ח:ב׳. כלומר הכעיסהו ואמו' לו כנגדך דברה תורה. בעבור זה עשה י"י לי בצאתי ממצרים. אני יצאתי. אבל רשע כמותך לא היה יוצא ולא היה נגאל: תם שאינו לא חכם ולא רשע אלא תמים ואינו חכם לשאול. אומ' מה זאת. אתה פתח לו. פתח פיך לאילם. והגדת לבנך. דרוש לו באגדה ופרסם לו את הנס. יכול שיהא חייב לדרוש לו מראש חדש ניסן. ת"ל ביום ההוא. ביום גאולה. יכול יהא חייב לדרוש לו מבעוד יום של יום י"ד. הואיל ונאמר כאן היום. ת"ל בעבור זה. כו': כנגד ארבעה בנים דברה תורה. באפי נפשיה קאי ואינו סמוך למה שכת' למעלה ברוך הוא כנגד ארבעה בנים. אלא שרוצה לדרוש קודם במקראות הללו אמ' קודם לכן. ברוך שנתן תורה לעמו ישר' ברוך הוא. ואחר כך אומ' כנגד ארבעה בנים. לפני שאינו מעיניין של מעלה הימנה: וירד מצרימה. אנוס היה יעקב אבינו. שנאנס על פי הדיבור של הק' שהוא אומ' לרדת. וירד משמע על כרחו. מדלא כת' ויצא. הדיבר לשון המקרא הוא ירמיהו ה׳:י״ג. והדיבר אין בהן . ויגר ללון. ולגור עראי ולא לקבוע יישוב. ויהי שם. מלמד שהיו ישר' מצויינין שם. כלומ' נתאספו שם יחד במקום אחד בעיר אחת שלא נפרדו בערים. גדול. כולי קרא קדריש. מצויינין. לשון ציון. פרישות דרך ארץ. הפרישום מנשותיהם שלא לשמש. ואת עמלינו. אילו הבנים. שהן עמל האדם. ומעשה ידיו. הרחק . תוכן לבינים. ועברתי והכיתי. אני מיעוט נינהו:<b>אמרו</b> כשירד. כו'. אינו מסדר האגדה ואינו כת' במכילתי עם שאר דברי אגדה הכתובים על דברי ארמי אובד אבי. ואותו בקל וחומר האמור והלא עבדיו מקיפין אותו כדי שלא ימצא צער בגופו. ואתה מלך כו'. אטו מי איכא צערא קמי קודשא בדיך הוא. והכת' הוד והדר לפניו. לפיכך אינו עיקר. ואין ר' רגיל לאומרו. ועוד דההיא בבא בבא דאמרו כשירד. מפסקת בדרשה שהתחיל ובא לדרוש ויוציאנו י"י אלהינו. וגו'. והפליג בינתיים בדברים אחרים שאינם מן הדרשה ואחר כך חוזר לסיים ולדרוש הפסוק שבידו. כדקת' ביד חזקה זו הדבר. לפיכך ריבוי דברים הוא: וזו היא האגדה: ובארץ ישר' גזרו שלא לאמרו. ובפרוונצא נהגו לאומרו:<b>אמרו</b> חכמים כשירד רבון העולם ירדו עמו תשעים אלפי רבבות. מהם מלאכי אש. מהם מלאכי ברד מהם מלאכי חבלה. רתת וחלחלה אוחזת לכל מי שרואה אותם. אמרו לפניו רבונו של עולם הנח לנו ונעשה רצונך. אמ' להם הניחו לו  ואעשה רצון בניי. אמרו לפניו רבונו של עולם והלא מלך בשר ודם שבראת בעולמך כשהוא יורד למלחמה שריו ועבדיו מקיפין אותו כדי שלא ימצא צער בגופו. ואתה מלך מלכי המלכים הקב"ה דין הוא שאנו עבדיך והם ישר' בני בריתך. נרד ונעשה נקמה במצרים. אמ' להם לא נתקררה דעתי עד שארד אני בעצמי ואעשה נקמה במצרים: ובמורא גדול. במראה גדול. וכן יורה תרגומו. בחזוונא רבא. ומהו המראה הגדול. זו גילוי השכינה. שנגלה ונראה להם במצרים וכן הוא אומ' במורא גדול במורא גדול במצרים לעיניך. מדכת' לעיניך. אלמא מוראם לשון ראייה. במצרים מה הוא אומ' כו'. בעשר מכות שלקו המצריים במצרים נאמר אצבע ובמכות שלקו על הים נאמרה יד. תן לכל אצבע ואצבע עשר מכות. הרי שלקו על הים חמשים מכות: כשמגיע לומ' מצה זו. מרור זה. מניח ידו עליהם. לראות את עצמו כאילו יצא ממצרים. דכת' בצאתי ממצרים. לא את אבותינו בלבד גאל הק'. כלומ' הרי אנו עצמינו בכלל כל הניסים שעשה לאבותינו שאנחנו בעצמינו יצאנו משם שאם לא יצאו הם עדיין היינו שם:<b>בא</b> להיסב בביתו טרם יאכל מקדש על היין ועושה סדרו בתיקון רבותינו ולעולם לא ישנה מסדרו. יגרוס זה במסורת מטעם ר' יוסי הגדול: גפן. קידוש. זמן. נטילת. ירקות. אדמה. וטבל. בצע. עניא. כסא. ונשתנה. נטילת. שלימה מוציא. ופיוס אכילת עמה. חסא. מרור. טבל. ברך. וסעד. בצוע. מפטיר. ונוטל. שלישי למזון ורביעי להלל: ואם מקלע יום טוב באפוקי שבתא גריס ליה הכי. גפן. קדש. נר. הבדיל. זמן. נטילת ירקות כו': וברכת קידוש כך היא. וכך הוא אומרה:<b>ברוך</b> אתה י"י אלהינו מלך העולם בורא פרי הגפן: ברוך אתה י"י אלהנו מ"ה אשר בחר בנו מכל עם ורוממנו מכל לשון וקדשנו במצותיו ותתן לנו י"י אלהינו באהבה מועדים לשמחה חגים וזמנים לששון את יום חג המצות הזה זמן חירותינו באהבה מקרא קודש זכר ליציאת מצרים כי בנו בחרת ואותנו קדשת מכל העמים מועדי קדשך בשמחה ובששון הנחלתנו ב"א י"י מקדש ישראל והזמנים: