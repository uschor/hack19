שוטה מפרש בחגיגה דף ג: היוצא יחידי בלילה והלן בבית הקברות והמקרע כסותו.  ותניא איזהו שוטה זה המאבד כל מה שנותנין לו.  וקאמר רבי יוחנן אפילו באחד מהן.  והוא דקעביד דרך שטות. וכן הלכה. וקטן דמתניתין שאין שוחט לכתחלה אפילו כשגדול עומד על גביו היינו בקטן שלא הגיע לחינוך. וחינוך דשחיטה היינו שיודע לאמן את ידיו.  אבל קטן מומחה ויודע לאמן את ידיו שוחט לכתחלה  כשגדול עומד על גביו כדאיתא בסוכה דף מב. קטן היודע לשמור תפילין אביו לוקח לו תפילין. היודע לשחוט מותר לאכול משחיטתו. אמר רב הונא והוא שגדול עומד על גביו  ולשון מותר משמע אף לכתחלה: 