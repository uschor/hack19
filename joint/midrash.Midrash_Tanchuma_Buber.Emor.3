אמור אל הכהנים. מה כתיב למעלה מן הענין, ואיש או אשה כי יהיה בהם אוב או ידעוני וגו' , זש"ה וכי יאמרו אליכם דרשו אל האובות ואל הידעונים , אמר הקב"ה לישראל אם יאמרו אליכם דרשו אל האובות, והניחו אלהיםשבשמים, אמרו להם הלא עם אלהיו ידרוש , כשם שאמר אליהו לאחזיהוהמבלי אין אלהים בישראל וגו' , למה לנו להניח לחי העולמים, וה' אלהים אמת  , וכתיב ואתם הדבקים בה' אלהיכם חיים , לפיכך נדרוש באלהים חיים, אבל  אומות העולם מתים, כמוהם יהיו עושיהם , מה כתיב אחריו לתורה ולתעודה  , ר' יוחנן ור' לקיש, ר' יוחנן אמר אמר הקב"ה אם לא יאמרו כדבר הזה לאומות העולם אשר אין להם שחר,  האובות והידעונים על עצמם אינן מעלים את השחר, שהם נתונין באופל, וכל שכן על אומות העולם, ואם תאמר ממי נדרוש, הרי הוא אומר, ובאת אל הכהנים הלוים ואל השופט וגו' על פי התורה אשר יורוך .