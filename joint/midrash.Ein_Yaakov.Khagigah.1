חגיגה פרק א - [מתניתין. הכל חיבין בראיה כו'. גמרא. הכל לאתויי מאי? לאתויי סומא באחת מעיניו], ודלא כי האי תנא, דתניא, יוחנן בן דהבאי אומר משום רבי יהודה: סומא באחת מעיניו פטור מן הראיה, שנאמר: שמות כג) 'יראה', 'יראה', כדרך שבא לראות כך בא לראות. מה לראות, בשתי עיניו, כך לראות, בשתי עיניו.
א הנהו תרי אלמי, דהוו בשביבותיה דרבי, בני ברתיה דרבי יוחנן בן גודגדא, ואמרי לה בני אחתיה דרבי יוחנן, דכל אימת דהוה עיל רבי לבי מדרשא, הוו עילי ויתבי קמיה, ומנידי ברישיהו, ומרחשי בשיפוותיהו, ובעא רבי רחמי עליהו ואיתסו, ואשתכחי, דהוו גמירי הלכתא, וספרא, וספרי,  וכולי תלמודא. דרש רבא: מאי דכתיב:  "מה יפו פעמיך בנעלים בת נדיב", כמה יפין רגליהן של ישראל  בשעה שעולין לרגל. 'בת נדיב'; בתו של אברהם אבינו שנקרא 'נדיב', שנאמר:  "נדיבי עמים נאספו עם אלהי אברהם", וכי אלהי אברהם, ולא אלהי יצחק ויעקב? אלא, אלהי אברהם, שהיה תחלה לגרים. אמר רב כהנא: דרש רב נתן בר מניומי משמיה דרבי תנחום: מאי דכתיב:  "והבור רק אין בו מים", ממשמע שנאמר: "והבור רק", איני יודע שאין בו מים? אלא מה תלמוד לומר "אין בו מים"? מים אין בו, אבל נחשים ועקרבים יש בו.
ב תנו רבנן: מעשה ברבי יוחנן בן ברוקא ורבי אלעזר  חסמא שהלכו להקביל  פני רבי יהושע בפקיעין. אמר להם: מה חדוש היה היום בבית המדרש? אמרו לו:  תלמידיך אנו, ומימיך אנו שותין. אמר להם: אף על פי כן, אי־אפשר לבית המדרש בלא חדוש. שבת של מי היתה? שבת של רבי אלעזר בן עזריה היתה. ובמה היתה הגדה היום? אמרו לו: בפרשת הקהל. ומה דרש בה?  "הקהל את העם, האנשים והנשים והטף", אם אנשים באים ללמד, ונשים באות לשמע, טף למה באין? כדי  [לתן] שכר למביאיהם. אמר להם: מרגלית טובה היתה  בידכם, ובקשתם לאבדה ממני? ועוד דרש:   "את ה' האמרת היום", וכתיב: "וה' האמירך היום". אמר להם הקדוש ברוך הוא לישראל: אתם עשיתוני חטיבה אחת בעולם, ואני אעשה  [אתכם] חטיבה אחת בעולם. אתם עשיתוני חטיבה אחת בעולם, דכתיב:  "שמע ישראל ה' אלהינו ה' אחד", ואני אעשה  [אתכם] חטיבה אחת בעולם, דכתיב:  "ומי כעמך ישראל גוי אחד בארץ". ואף הוא פתח ודרש:  "דברי חכמים כדרבנות, וכמשמרות נטועים בעלי אספות, נתנו מרעה אחד", למה נמשלו דברי תורה לדרבונות? לומר לך? מה דרבן זה מכון את הפרה לתלמיה,  [להוציא] חיים לעולם, אף דברי תורה, מכונים  [את] לומדיהם מדרכי מיתה לדרכי חיים. אי מה דרבן זה מטלטל, אף דברי תורה מטלטלין? תלמוד לומר: 'וכמשמרות'. אי מה מסמר זה חסר ולא יתר, אף דברי תורה חסרים ולא יתרים? תלמוד לומר: נטועים. מה נטיעה זו פרה ורבה, אף דברי תורה פרים ורבים. 'בעלי אספות', אלו תלמידי חכמים, שיושבין אספות אספות ועוסקין בתורה. הללו מטמאים, והללו מטהרים. הללו אוסרין, והללו מתירין. הללו פוסלין, והללו מכשירין. שמא יאמר אדם:  היאך אני למד תורה מעתה? תלמוד לומר: "כלם נתנו מרועה אחד",  אל אחד נתנן, ופרנס אחד אמרן מפי אדון כל המעשים ברוך הוא, שנאמר:  "וידבר אלהים את כל הדברים האלה לאמר". אף אתה עשה אזנך כאפרכסת, וקנה לך לב [מבין] לשמע דברי המטהרין ודברי המטמאין, דברי האוסרין ודברי המתירין, דברי הפוסלין ודברי המכשירין, ובלשון הזה אמר להם: אשרי הדור שרבי אלעזר בן עזריה שרוי בתוכו, שאין דורו יתום. ולימרו ליה בהדיא! משום מעשה שהיה, דתניא: מעשה ברבי יוסי בן דורמסקית, שהלך להקביל את פני רבי אלעזר בלד. אמר לו: מה חדוש היה היום בבית המדרש? אמר לו: נמנו וגמרו, עמון ומואב מעשרין מעשר עני בשביעית. אמר לו: יוסי, פשט ידיך וקבל את עיניך. פשט את ידיו וקבל את עיניו. בכה רבי אלעזר ואמר:  "סוד ה' ליראיו ובריתו להודיעם". אמר לו: לך ואמר להם: אל תחושו למנינכם, כך מקבלני מרבי יוחנן בן זכאי ששמע מרבו, ורבו מרבו, הלכה למשה מסיני: עמון ומואב מעשרין מעשר עני בשביעית, מה טעם? הרבה כרכים כבשו עולי מצרים, שלא כבשו עולי בבל,  [מפני שקדשה] ראשונה קדשה לשעתה, ולא קדשה לעתיד לבוא, והניחום, כדי שיסמכו עניים עליהם בשביעית. תנא: לאחר שנתישבה דעתו אמר: יהי רצון שיחזרו עיני יוסי למקומן, וחזרו.  "ועמך כולם צדיקים", בין שאמר: להדליק, בין שאמר: שלא להדליק, שניהם לא נתכוונו אלא לדבר אחד. עד כאן.)
ג [רבי יוחנן בן דהבאי משום] רבי יהודה אומר: סומא באחת מעיניו פטור מן הראיה, שנאמר: 'יראה' 'יראה', כדרך שבא לראות, כך בא לראות, מה לראות, בשתי עיניו, אף לראות, בשתי עיניו. רב הונא, כי הוה מטי להאי קרא: 'יראה' 'יראה', בכי, אמר: עבד שרבו מצפה לראותו, יתרחק ממנו? דכתיב:  "כי תבאו לראות פני" וגו'. ורב הונא, כי הוה מטי להאי קרא, בכי:  "וזבחת שלמים ואכלת שם", עבד שרבו מצפה לאכל על שלחנו, יתרחק ממנו? שנאמר:  "למה לי רב זבחיכם יאמר ה'" וגו'. רבי אלעזר, כי הוה מטי להאי קרא, בכי:  "ולא יכלו אחיו לענות אתו כי נבהלו מפניו", ומה תוכחה של בשר־ודם כך, של הקדוש ברוך הוא לא כל שכן? רבי אלעזר, כי הוה מטי להאי קרא, בכי:  "ויאמר שמואל אל שאול: למה הרגזתני להעלות אתי"? ומה שמואל  [הצדיק] היה מתירא מיום הדין, אנו, על אחת כמה וכמה? דשמואל, מאי היא? דכתיב:  "ותאמר האשה אל שאול: אלהים ראיתי עלים מן הארץ", 'עולים', תרי משמע! חד שמואל ואידך, דאזיל שמואל ואיתי למשה בהדיה. אמר [ליה]: דילמא חס־ושלום לדינא קא מתבעינא, קום בהדאי, דליכא מלתא דכתיבת באוריתא ולא קימתיה. רבי אמי, כי הוה מטי להאי קרא, בכי:  . "יתן בעפר פיהו, אולי יש תקוה", אמר: כולי האי ואולי?! רבי אמי, כי הוה מטי להאי קרא, בכי:   "בקשו צדק, בקשו ענוה, אולי תסתרו ביום אף ה'". אמר: כולי האי ואולי?! רב  [אסי], כי הוה מטי להאי קרא, בכי, שנאמר:  "שנאו רע ואהבו טוב, והציגו בשער משפט, אולי יחנן ה' אלהי צבאות שארית יוסף". אמר: כולי האי ואולי?!
ד רב יוסף, כי הוה מטי להאי קרא, בכי:  "ויש נספה בלא משפט", [אמר]: ומי איכא איניש דאזיל בלא זמניה? אין! כי הא דרב  [ביבי] בר אביי, הוה שכיח  [גביה] מלאך־המות. אמר ליה לשלוחיה: זיל איתי לי מרים מגדלא שער נשיא. אזל, איתי ליה מרים מגדלא דרדקי, אמר ליה: אנא, מרים מגדלא שער נשיא אמרי לך! אמר ליה: אי הכי, איהדרה? אמר ליה: הואיל ואיתיתה, תיהוי במנינא! ואלא היכי יכלת לה? הות נקיטא מתארא בידה,  [והות קא שגרי ומחריא] תנורא, שקלתיה, אותביה אגבא דכרעה, קדחה, איתרע מזלה, ואייתיתה. אמר ליה רב ביבי בר אביי: אית לכו רשותא למעבד הכי? אמר ליה: ולא כתיב: "ויש נספה בלא משפט"?! אמר ליה: ולא כתיב:  "דור הולך ודור בא"?  אמר ליה: דרעינא להו אנא עד דמלו לדרא, והדר משלימנא להו לדומה. אמר ליה: סוף סוף, שניה, מאי עבדת להו? אמר ליה: אי איכא צורבא מרבנן,  [דמעביר במיליה מוספינא להו ליה], והויא חלופיה. רבי יוחנן, כי הוה מטי להאי קרא, בכי:  "ותסיתני בו לבלעו חנם", עבד שרבו מסיתין אותו עליו ונסת, תקנה יש לו?! רבי יוחנן, כי הוה מטי להאי קרא, בכי:  "הן בקדשו לא יאמין, ושמים לא זכו בעיניו". ואם בקדושיו לא יאמין, במאן יאמין? יומא חד, הוה אזיל באורחא, חזייה לההוא גברא דהוה קא מנקיט תאיני, שביק הנך דמטו, ושקיל הנך דלא מטו, אמר ליה: [לאו] הני מעלן טפי? אמר ליה: הני לאורחא קא בעינא להו, הני, נטרן והני, לא נטרן. אמר: הינו דכתיב: "הן בקדשיו לא יאמין". איני, והא ההוא תלמידא דהוה בשיבבותיה דרבי אלכסנדראי, דשכיב אדזוטר, אמר: אי בעי האי מרבנן, הוה חיי. ואם איתא, דילמא מ"הן בקדשיו לא יאמין" הוה? ההוא, מבעט ברבותיו הוה.
ה רבי יוחנן, כי הוה מטי להאי קרא, הוה בכי:  "וקרבתי אליכם למשפט, והייתי עד ממהר במכשפים ובמנאפים ובנשבעים  לשקר, ובעשקי שכר שכיר".  עבד שרבו מקרבו לדונו, וממהר להעידו, תקנה יש לו?! אמר רבי יוחנן [בן זכאי]: אוי לנו, ששקל עלינו הכתוב קלות כחמורות. אמר רבי שמעון בן לקיש: כל המטה דין של גר, כאלו מטה דינו של מעלה, [שנאמר]: "ומטי־גר", 'ומטי' כתיב. 
אמר רבי חנינא בר פפא: כל העושה דבר ומתחרט בו, מוחלין לו  מיד, שנאמר:  "ולא יראוני", הא "יראוני", מוחלין לו מיד! רבי יוחנן, כי הוה מטי להאי קרא, בכי:  "כי את כל מעשה האלהים יבא במשפט, על כל נעלם".  עבד שרבו שוקל לו שגגות כזדונות, תקנה יש לו?! מאי "על כל נעלם"? אמר רב: זה ההורג כנה בפני חברו ונמאס בה. ושמואל אמר: זה הרק בפני חברו ונמאס בה. מאי "אם טוב ואם רע"? אמר רבי ינאי: זה הנותן צדקה לעני בפרהסיא, כי הא דרבי ינאי חזייה לההוא גברא דיהיב זוזא לעניא בפרהסיא, אמר ליה: מוטב דלא יהבת ליה, דהשתא דיהבת ליה, אכסיפתיה. דבי רבי שילא אמרי: זה הנותן צדקה לאשה בסתר, דקא מיתי לה לידי חשדא.  [רבא] אמר: זה המשגר בשר לאשתו, שאינו מחתך בערבי שבתות. איני! והא רבא משדר? שאני בת רב חסדא, דקים ליה בגוה [דבקיאה].
ו רבי יוחנן, כי הוה מטי להאי קרא, בכי:  "והיה כי תמצאן אתו רעות רבות וצרות".  עבד שרבו ממציא לו רעות,  תקנה יש לו?! מאי, "רעות  וצרות"? אמר רב: רעות שנעשו צרות זו לזו, כגון: זבורא ועקרבא. ושמואל אמר: זה הממציא מעות לעני בשעת דחקו. אמר רבא: הינו דאמרי אינשי: זוזי לעללא, לא שכיח, לתליתא, שכיח.  "וחרה אפי בו ביום ההוא ועזבתים, והסתרתי פני מהם", אמר רב ברדלא בר טביומי, אמר רב: כל שאינו ב"הסתר פנים" אינו מהם. כל שאינו ב"והיה לאכל" אינו מהם. אמרו ליה רבנן  [לרבא]: מר, לא ב"הסתר פנים" איתיה, ולא ב"והיה לאכל" איתיה? אמר להו: ומי ידעיתו כמה משדרנא בצינעא לבי שבור מלכא? אפלו הכי, יהבו ביה רבנן עיניהו. אדהכי, שדור דבי שבור מלכא וגרבוהו, [אמר]: הינו דתניא, רבן שמעון בן גמליאל אומר: כל מקום שנתנו בו חכמים עיניהם; או עני, או מיתה. 
 "ואנכי הסתר אסתיר פני ביום ההוא", אמר רבא: אמר הקדוש ברוך הוא: אף על פי שהסתרתי פני מהם,  "ודבר ה' אל משה, פנים אל פנים", אותם הפנים אסתיר, אבל) "בחלום אדבר בו". רב יוסף אמר: ידו נטויה עלינו,  שנאמר:  "ובצל ידי כסיתיך". רבי יהושע בן חנניה הוה קאי בי קיסר, אחוי ליה ההוא צדוקי: עמא, דאהדרינהו מריה לאפיה מיניה. אחוי ליה:  ועוד ידו נטויה עלינו . אמר לו קיסר לרבי יהושע : מאי אחוי לך? עמא, דאהדרינהו מריה לאפיה מיניה.  [ואנא מחוינא ליה: ידו נטויה עלינו]. אמר ליה לההוא צדוקי: מאי אחוית ליה? אמר ליה: עמא, דאהדרינהו מריה לאפיה,  ומאי אחוי לך? אמר: לא ידענא. אמר: גברא דלא ידע מאי מחוו ליה במחוג, מחוי קמיה מלכא?! אפקוהו  וקטלוהו. כי קא ניחא נפשיה דרבי יהושע בן חנניא, אמרי ליה רבנן: ומאי תיהוי עלן מן צדוקים? אמר להו:  "אבדה עצה מבנים נסרחה חכמתם", כיון דאבדה עצה של בנים, נסרחה חכמתם של עובדי כוכבים. ואי בעית אימא מהכא:  "ויאמר: נסעה ונלכה, ואלכה לנגדך". רבי אילא הוה סליק ואזל בדרגא דבי  [רבה] בר שילא, שמעיה לההוא ינוקא דהוה קא קרי:  "כי הנה יוצר הרים וברא רוח, ומגיד לאדם מה שחו", אמר: עבד שרבו מגיד לו מה שחו, תקנה יש לו?! מאי, 'מה שחו'? אמר רב: אפלו שיחה יתרה שבין איש לאשתו, מגידין לו לאדם בשעת מיתה. איני, והא רב כהנא הוה גני תותי פורייה דרב, [ושמעיה דסח וצחק ועשה צרכיו. אמר: דמי פומיה דרב כמאן דלא טעים ליה תבשילא. אמר ליה: כהנא, פוק! לאו אורח ארעא! לא קשיא, כאן דצריך לרצויה, הא, דלא צריך לרצויה].  "ואם לא תשמעוה, במסתרים תבכה נפשי מפני גוה". מאי, 'במסתרים'? אמר רב שמואל בר  [איניא] משמיה דרב: מקום יש לו להקדוש ברוך הוא, שבוכה בו ו'מסתרים' שמו. ומאי, 'מפני גוה'? אמר רב [שמואל בר] יצחק: מפני גאותן של ישראל שנטלה מהם ונתנה לעובדי כוכבים. רבי שמואל בר נחמני אמר: מפני גאותה של מלכות שמים שנטלה. ומי איכא בכיה קמיה הקדוש ברוך הוא? והא אמר רב פפא: אין עצבות לפני המקום, שנאמר:  "עז וחדוה במקמו"? לא קשיא, הא, בבתי גואי, הא בבתי בראי. ובבתי בראי ליכא עצבות? והא כתיב:  "ויקרא אדני אלהים צבאות ביום ההוא לבכי ולמספד ולקרחה ולחגר שק"? שאני חרבן בית המקדש, דאפלו מלאכי  [שלום] בכו, שנאמר:  "הן אראלם צעקו חצה, מלאכי שלום מר יבכיון".  "ודמע תדמע, ותרד עיני דמעה, כי נשבה עדר ה'". אמר רבי אלעזר: שלש דמעות הללו, למה? אחת, על מקדש ראשון. ואחת, על מקדש שני. ואחת, על ישראל שגלו ממקומן. ואיכא דאמרי: אחת, על בטול תורה. בשלמא למאן דאמר: על ישראל שגלו ממקומן, הינו דכתיב: "כי נשבה עדר ה'". אלא למאן דאמר: אחת, על בטול תורה, מאי, "כי נשבה עדר ה'"? כיון שגלו ישראל ממקומן, אין לך בטול תורה גדול מזה. 
תנו רבנן:  שלשה,  הקדוש ברוך הוא בוכה עליהם בכל יום; על מי שאפשר לעסק בתורה ואינו עוסק. ועל מי שאי־אפשר לו לעסק בתורה ועוסק. ועל פרנס המתגאה על הצבור בחנם. רבי הוה נקט ספר קינות, וקרי בגויה, כי מטא להאי פסוקא:  "השליך משמים ארץ, תפארת ישראל", נפל ספרא מידיה, אמר:  מאיגרא רם לבירא עמיקתא. רבי ורבי חיא הוו שקלי ואזלי באורחא, כי מטו להאי מתא, אמרי: אי איכא צורבא מרבנן הכא, ניזיל ונקבל אפיה, אמרי להו: איכא צורבא מרבנן הכא, ומאור עינים הוא. אמר ליה רבי חיא לרבי: תיבאת הכא, ולא תזלזל בנשיאותך, איזיל אנא ואקביל אפיה, תקפיה ואזיל בהדיה. כי הוו מיפטרי מקמיה, אמר להם: אתם הקבלתם פנים הנראים ואינם רואים, תזכו ותקבלו פני שכינה, הרואה ואינה נראה. אמר ליה רבי לרבי חיא: אכו השתא מנעתני מהאי ברכתא. אמר ליה רבי חיא: ממאן שמיע לך? מפרקיה דרבי יעקב שמיע לי. דרבי יעקב איש כפר חיטיא, הוה רגיל דהוה מקבל אפיה דרביה כל יומא. כי קש, אמר ליה: לא ליצטער מר, דלא יכיל מר. אמר ליה: מי זוטר מאי דכתיב בהו ברבנן:  "ויחי עוד לנצח, לא יראה השחת".  "כי יראה חכמים ימותו", מה הרואה חכמים במיתתן כך, בחייהם על אחת כמה וכמה! רב אידי  [אבוה] דרבי יעקב בר אידי הוה רגיל, דהוה אזיל תלתא ירחי באורחא,  וחד יומא בבי רב,  והוו קרו ליה רבנן: "בר בי רב דחד יומא". חלש דעתיה וקרי אנפשיה:  "שחק לרעהו אהיה, קרא לאלוה ויענהו". אמר ליה רבי יוחנן: במטו מינך, לא תעניש רבנן. נפק רבי יוחנן לבי מדרשא ודרש:  "ואותי יום יום ידרשון ודעת דרכי יחפצון", וכי ביום דורשין אותו ובלילה אין דורשין אותו? אלא, לומר לך: כל העוסק בתורה, אפלו יום אחד בשנה,  מעלה עליו הכתוב כאלו עסק כל השנה כלה! וכן  במדת פורענות, [דכתיב]:  "במספר הימים אשר תרתם את הארץ ארבעים יום יום לשנה, יום לשנה", וכי ארבעים שנה חטאו? והלא לא חטאו אלא ארבעים יום? אלא לומר לך: כל העובר עברה אחת, אפלו  [יום אחד] בשנה, מעלה עליו הכתוב כאלו עבר כל השנה כלה.
תניא.  "עלת תמיד העשיה בהר־סיני", רבי אלעזר אומר: מעשיה נאמרו בסיני, והיא עצמה לא קרבה. רבי עקיבא אמר: קריבה, ושוב לא פסקה. אלא מה אני מקים:  "הזבחים ומנחה הגשתם לי במדבר ארבעים שנה, בית ישראל"? שבטו של לוי, שלא עבדו עבודה זרה, הן הקריבו אותה. 
בעי רב חסדא, האי קרא היכי כתיב?  "וישלח את נערי בני ישראל, ויעלו עלת, [כבשים], ויזבחו זבחים שלמים [לה'", פרים"]. או דילמא אידי ואידי פרים הוו? למאי נפקא מינה? מר זוטרא אמר: לפסוק טעמים. רב אחא בריה דרבא אמר: לאומר הרי עלי עולה, כעולה שהקריבו ישראל במדבר, מאי, פרים הוו? או כבשים הוו? תיקו! תנן התם: אלו דברים שאין להם שעור, [הפאה, והבכורים, והראיון, וגמילות חסדים, ותלמוד תורה]:
ז לוי רמי, כתיב:  "הקר רגלך מבית רעך", וכתיב:  "אבוא ביתך בעולות"? לא קשיא, כאן, בחטאות ואשמות, כאן, בעולות ושלמים. תניא נמי הכי: "הקר רגלך מבית רעך", בחטאות ואשמות הכתוב מדבר, אתה אומר: בחטאות ואשמות, או אינו אלא בעולות ושלמים? כשהוא אומר: "אבוא ביתך בעולות", הרי עולות ושלמים אמור, הא מה אני מקים: "הקר רגלך"? בחטאות ואשמות [הכתוב מדבר].
[מתניתין. מי שיש לו אוכלים מרבים ונכסים מועטים, מביא שלמים מרבים ועולות מועטות. נכסים מרבין ואוכלין מועטין, מביא עולות מרבות ושלמים מועטין. זה וזה מועט, על זה נאמר: "מעה כסף שתי כסף". זה וזה מרבים, על זה נאמר:  "איש כמתנת ידו כברכת ה' אלהיך אשר נתן לך"].
גמרא. תניא:  "מעות לא יוכל לתקן".  זה שבטל קריאת שמע של שחרית או של ערבית,  [או שבטל תפלה] של שחרית או של ערבית. "וחסרון לא יוכל להמנות", זה  [שנמנו] חבריו לדבר מצוה, ולא נמנה עמהם. אמר לו בר הי הי להלל: מאי דכתיב:  "ושבתם וראיתם בין צדיק לרשע, בין עבד אלהים לאשר לא עבדו", הינו 'צדיק', הינו 'עבד־אלהים'! הינו 'רשע' הינו 'לא־ עבדו'! *)) אמר ליה: 'עבדו' ו'לא־עבדו', תרויהו, צדיקי גמורי נינהו, אבל אינו דומה שונה פרקו מאה פעמים, לשונה מאה ואחת. אמר ליה: משום חדא זימנא, קרי ליה: "לא עבדו"? אמר ליה: אין, צא ולמד משוק של חמרים; עשרה פרסי בזוזא, עשרה וחד פרסי בתרי זוזי. אמר ליה אליהו לבר הי הי, ואמרי לה לרבי אלעזר: מאי דכתיב:  "הנה צרפתיך ולא בכסף, בחרתיך בכור עני"? מלמד, שחזר הקדוש ברוך הוא על כל מדות טובות [לתן לישראל], ולא מצא לישראל מדה טובה אלא עניות. אמר שמואל ואי תימא רב יוסף: הינו דאמרי אינשי: יאה עניותא לישראל  [כברזא] סומקא לסוסיא חיורא. 
משנה. רבי שמעון בן מנסיא אומר: אי זהו "מעות שלא יוכל לתקן"? זה הבא על הערוה והוליד ממנה ממזר. אם תאמר: בגונב וגוזל, יכול הוא להחזירו ויתקן. רבי שמעון בן יוחאי אומר: אין קורין 'מעות' אלא למי שהיה מתקן מתחלתו ונתעות, ואי־זה? זה תלמיד חכם הפורש מן התורה.
גמרא. והוליד ממנה ממזר וכו', הוליד אין, לא הוליד, לא? והא תניא: רבי שמעון בן מנסיא אומר: גונב אדם, אפשר שיחזיר גנבתו ויתקן. [גוזל אדם, אפשר שיחזיר גזלתו ויתקן]. אבל הבא על אשת איש, ואסרה על בעלה, נטרד מן העולם והלך לו. רבי שמעון בן יוחאי אומר: אין אומרים, בקרו גמל, בקרו חזיר, אלא בקרו טלה! ואיזה? זה תלמיד חכם הפורש מן התורה. רבי יהודה בן לקיש אומר: כל תלמיד חכם הפורש מן התורה, עליו הכתוב אומר:  "כצפור נודדת מן קנה כן איש נודד ממקומו", ואומר:  "מה מצאו אבותיכם בי עול, כי רחקו מעלי"? לא קשיא, כאן, באחותו פנויה, כאן, באשת איש. ואי בעית אימא: הא והא באשת איש, ולא קשיא, כאן, באנס, כאן, ברצון. ואי בעית אימא: הא והא באנס, ולא קשיא, כאן, באשת כהן, כאן, באשת ישראל.  "וליוצא ולבא אין שלום" וגו'. אמר רב: כיון שיצא אדם מדבר הלכה [לדבר מקרא], שוב אין לו שלום. ושמואל אמר: זה הפורש מן התלמוד למשנה. ורבי יוחנן אמר: אפלו מתלמוד לתלמוד. משנה. התר נדרים פורחין באויר, ואין להם על מה שיסמכו. [הלכות שבת, חגיגות, והמעילות, הרי הם כהררים התלויים בשערה, שהן מקרא מועט, והלכות מרבות].
גמ' תניא. רבי אליעזר אומר: יש להם על מה שיסמכו, שנאמר:  "כי יפליא",  "כי יפליא", שתי פעמים, אחת, הפלאה לאסור ואחת, הפלאה להתר. רבי יהושע אומר: יש להם על מה שיסמכו, שנאמר:  "אשר נשבעתי באפי", באפי נשבעתי וחזרתי בי. רבי יצחק אומר: יש להם על מה שיסמכו, שנאמר:  "כל נדיב לב", חנניה בן אחי רבי יהושע אומר: יש להם על מה שיסמכו, שנאמר:  "נשבעתי ואקימה לשמר משפטי צדקך". אמר רב יהודה אמר שמואל: אי הואי התם, הוה אמינא להו מלתא דעדיפא מדידהו, שנאמר:  "לא יחל דברו", הוא אינו מוחל, אבל אחרים מוחלין לו. אמר רבא: לכולהו אית להו פרכא, בר מדשמואל, דלית ליה פרכא. אמר  [רבא], ואי תימא רב נחמן בר יצחק: הינו דאמרי אינשי: טבא חדא פלפלתא חריפא, ממלא צנא דקרי.