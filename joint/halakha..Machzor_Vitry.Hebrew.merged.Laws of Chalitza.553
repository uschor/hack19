<big><strong>תקנג.</strong></big><br><b>שטר כתובה: </b><b>בכך</b> בשבת בכך וכך לירח שנת חמשת אלפים וכך וכך לבריאת עולם למנין שאנו מונין כאן במתא פלנית. איך ר' פלוני בר' פלוני אמר לה למרת פלוניתא בתולתא דא הוי לי לאינתו כדת משה וישר' ואנא אפלח ואוקיר ואזון ואפרנס יתייכי כהילכת גוברין יהודאין דפלחין ומוקרין וזנין ומפרנסין לנשיהון בקושטא ויהיבנא ליכי מוהר בתולייכי כסף זוזי מאתן דחזו ליה  מדאורייתא ומזונייכי וכסותייכי וסיפוקייכי. ומיעל לוותייכו כאורח כל ארעא וצביאת מרת פלניתא בתולתא דא בת ר' פלני והות ליה לאנתו ודא נדונייא דהנעלת ליה מבית אבוהא בין בכסף בין בדהב בין בתכשיטין בין בשימושי דידה  בין בשימושי ערסא סך הכל קיבל עליו ר' פלני החתן בר' פלני בחמשים ליטרין ממטבע אטוונין מפשיטין טובים היוצאים בהוצאה שיש בכל דינר ודינר ארבעה פשיטים מכסף צרוף למשקלם וצבי ר' פלני חתן דנן בר' פלני והוסיף לה מדיליה חמשים ליטרין אחרות כנגדן כיוצא בהן במתנה דליהווי לה מאה ליטרין בכתובתה. וכן אמר ר' פלני חתן דנן בר' פלני אחריות שטר כתובתא דא קביליתו עלי ועל ירתי בתראי להתפרעא מכל שפר ארג נכסין וקניינין דאית לי תחות כל שמיא דקנאי ודעתיך  אני למיקני נכסין דאית להון אחריות ודלית להון אחריות  שטר כתובתא דא בחיי ובמותא ואפי' מגלימא דעל כתפאי ואחריות וחומר שטר כתובתא דא קבילית עלי ועל ירתיי בתריי כאחריות וכחומר כל שטרי כתובות דנהיגין בבנת ישראל העשויים כתיקון חכמים מן יומא דנן ולעלם דלא כאסמכתא ודלא כטופסי דשטרי. וקנינא מן ר' פלני חתן דנן בר' פלני למרת פלוניתא בתולתא דא בת ר' פלוני ככל מה דכתיב ומפרש לעיל במנא דכשר למיקנייא ביה שריר וקיים: פלני החתן בר' פלוני: ויחתמו שנים: זו לבתולה: