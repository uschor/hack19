קידושין פרק ב - [תנו רבנן: על מנת שאני קרינא, כיון שקרא שלשה פסוקים בבית הכנסת, הרי זו מקדשת. רבי יהודה אומר: עד שיקרא ויתרגם. יתרגם מדעתיה? והתניא, רבי יהודה אומר: המתרגם פסוק כצורתו, הרי זה בדאי, והמוסיף עליו, הרי זה מחרף ומגדף. אלא מאי 'תרגום'? תרגום דידן. והני מילי דאמר לה: 'קרינא'. אבל אמר לה: 'קרא אנא', עד דקרי אוריתא, נביאי וכתובי בדיוקא]. 'על מנת שאני שונה', חזקיה אמר: הלכות. ורבי יוחנן אמר: תורה. מיתיבי: איזו היא 'משנה'? רבי מאיר אומר: הלכות. רבי יהודה אומר: מדרש. מאי 'תורה'? מדרש תורה. והני מילי דאמר לה: 'תנינא', אבל  אמר לה: 'תנא אנא' עד דתני הלכתא, סיפרא וספרי [ותוספתא]. 'על מנת שאני תלמיד', אין אומרים: כשמעון בן עזאי או כשמעון בן זומא, אלא כל ששואלים אותו בכל מקום דבר אחד בתלמודו ואומרו, ואפלו במסכת כלה. 'על מנת שאני חכם', אין אומרים: כחכמי יבנה, כרבי עקיבא וחבריו, אלא כל ששואלים אותו דבר חכמה בכל מקום ואומרה. 'על מנת שאני גבור', אין אומרים: כאבנר בן נר וכיואב בן צרויה, אלא כל שחבריו מתיראין ממנו מפני גבורתו. 'על מנת שאני עשיר', אין אומרים כרבי אלעזר בן חרסום וכרבי אלעזר בן עזריה, אלא כל שבני עירו מכבדים אותו מפני עשרו. 'על מנת שאני צדיק', אפלו רשע גמור, מקדשת, שמא הרהר תשובה בדעתו. 'על מנת שאני רשע', אפלו צדיק גמור, מקדשת! שמא הרהר דבר עבודת כוכבים בלבו.
לג עשרה קבין חכמה ירדו לעולם, תשעה נטלה ארץ ישראל ואחד כל העולם כלו. עשרה קבין יפי ירדו לעולם, תשעה נטלה ירושלים ואחד כל העולם כלו. עשרה קבין עשירות ירדו לעולם, תשעה נטלה רומי ואחד כל העולם כלו. עשרה קבין עניות ירדו לעולם, תשעה נטלה בבל ואחד כל העולם כלו. עשרה קבין גסות־הרוח ירדו לעולם, תשעה נטלה עילם ואחד כל העולם כלו. וגסות, לבבל לא נחית? והכתיב:  "ואשא עיני וארא והנה שתים נשים יוצאות ורוח בכנפיהם, ולהנה כנפים ככנפי החסידה, ותשנה את האיפה בין הארץ ובין השמים, ואמר אל המלאך הדבר בי: אנה המה מולכות את האיפה? ויאמר אלי: לבנות לה בית בארץ שנער". ואמר רבי יוחנן: זו חנפה וגסות הרוח שירדה לבבל. אין, להכא נחית, ואישתרבובי הוא דאישתרבוב להתם. דיקא נמי דכתיב: "לבנות לה בית", שמע מינה! איני? והא אמר מר: סימן לגסות הרוח, עניות! ועניות בבבל הוא דאיכא! מאי 'עניות'? 'עניות דתורה', דכתיב:  "אחות לנו קטנה ושדים אין לה", ואמר רבי יוחנן: זו עילם, שזכתה ללמד ולא זכתה ללמד. עשרה קבים גבורה ירדו לעולם, תשעה נטלו פרסיים וכו'. עשרה קבין כנים ירדו לעולם, תשעה נטלה מדי וכו'. עשרה קבין כשפים ירדו לעולם, תשעה נטלו מצרים וכו'. עשרה קבין נגעים ירדו לעולם, תשעה נטלו חזירים וכו'. עשרה קבין זנות ירדו לעולם, תשעה נטלה ערביא וכו'. עשרה קבין עזות ירדו לעולם, תשעה נטלה מישן וכו'. עשרה קבין שיחה ירדו לעולם, תשעה נטלו נשים וכו'. עשרה קבין  [שכרות] ירדו לעולם, תשעה  [נטלו כושים] וכו'. עשרה קבין שנה ירדו לעולם, תשעה נטלו עבדים ואחד נטלו כל העולם כלו.
תניא: הצנועין מושכין את ידיהם, והגרגרנים חולקים. מאי 'חולקים'? חוטפים, כדקתני סיפא: מעשה באחד שחטף חלקו וחלק חברו, והיו קוראין אותו: 'בן חמצן' עד יום מותו. אמר רבה בר [רב] שילא: מאי קראה:  "אלהי, פלטני מיד רשע, מכף מעול וחומץ".  [רבה] אמר: מהכא:  "למדו היטב, דרשו משפט אשרו חמוץ".
לד תניא: שמעון העמסוני [ואמרי לה נחמיה העמסוני] היה דורש כל 'אתין' שבתורה, כיון שהגיע:  ל"את ה' אלהיך תירא", פרש. אמרו לו תלמידיו: רבי, כל 'אתין' שדרשת, מה תהא עליהם? אמר להם: כשם שקבלתי שכר על הדרישה, כך אקבל שכר על הפרישה. עד שבא רבי עקיבא ולמד: "את ה' אלהיך תירא", לרבות תלמידי חכמים.
לה תנו רבנן: לאחר פטירתו של רבי מאיר, אמר להם רבי יהודה לתלמידיו: אל יכנסו תלמידי רבי מאיר לכאן, מפני שקנתרנים הם, לא ללמד תורה הם באים, אלא לקפחנו בהלכות הם באים. דחק סומכוס ונכנס. אמר להם: כך שנה לי רבי מאיר: המקדש בחלקו, בין בקדשי קדשים ובין קדשים קלים, לא קדש. כעס רבי יהודה [עליהם], אמר להם: לא כך אמרתי לכם: אל יכנסו תלמידי רבי מאיר לכאן, מפני שקנתרנים הם, ולא ללמד תורה הם באים אלא לקפחנו בהלכות הם באים, וכי אשה בעזרה מנין? אמר רבי יוסי: יאמרו: מאיר שכב, יהודה כעס, יוסי שתק, [דברי] תורה, מה תהא עליה? וכי אין אדם עשוי לקבל קדושין לבתו בעזרה? ואין אשה עשויה לעשות לה שליח לקבל קדושיה בעזרה? ועוד, דחקה ונכנסה מאי?