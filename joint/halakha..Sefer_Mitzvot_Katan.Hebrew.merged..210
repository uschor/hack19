 
<b>שלא </b>לאכול שרץ הארץ דכתיב ויקרא י״א:מ״א וכל השרץ השורץ על הארץ שקץ הוא לכם וצריך לאכול ממנו כזית למלקות או הברייה שלימה אף על גב שאינה כולה כזית: אבל אם אכל משמנה שרצים הטמאין שיעורן בכעדש' במיתתן דאיסורן כשיעור טומאתן <i data-commentator="Haggahot Chadashot on Sefer Mitzvot Katan" data-order="1"></i> אבל בחיין בכזית. ואפרוחים שלא נפתחו עיניה' אסורים לדברי רבי אליעזר בן יעקב דדריש להו מכל השרץ השורץ על הארץ וקיימא לן כוותיה ואיסו' דרבנן הוא וקרא אסמכתא בעלמ' הוא והיכא שלא יצאו אסורין לכולי עלמא ואותם עופות שגדלים מן האילנות ודבוקים באילן בחרטום שלהם ר"י היה אוסרם משום שרץ העוף: וכן מורי רבינו יחיאל היה אוסרם: 
