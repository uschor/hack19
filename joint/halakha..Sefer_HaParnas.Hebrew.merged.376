<b>הכוסס </b>את החטה מברך בורא פרי האדמה טחנה אפאה ובישלה מברך בזמן שהפרוסות קיימות מברך לפניהן בא"י אמ"ה בורא מיני מזונות ולאחריה מברך על המחיה ועל הכלכלה ועל תנובת השדה וכולי עד שמחנו בתוכה כי אתה נותן מחיה לכל ברוך א"י על הארץ ועל המחיה וכן לכל דבר שהוא מה' מינין שהן חיטין ושעורין כוסמין ושיבולת שועל ושיפון כשאין בהם תואר לחם וכן דייס"א או ורומייל"ס או תבשיל שיש בו קמח לרוב שקורין ברי"י כן פסק בספר המצוות וכן קליות בין חיות בין שלוקות אבל מהר"ם כתב שטוב להחמיר שלא לאכול קליות או חיטין שלא מיעכן יפה אלא בתוך הסעודה כדי לפטור אותן מברכה אחרונה ע"י ברכות המזון כי חילוקי גאונים יש כאן: 
