<b>אהובי </b>עמיתי הח"ר בנימן יצ"ו שלום רב האם עיני לא ראתך אמנם לשמע אזן שמעתיך הולך בדרך טובים ויודע תורה ולכן נפלאתי עליך בשמעי דברי משארך הת"ר יעקב טוקא יצ"ו אשר כליודעיו ומכיריו מעידים עליו שתמיד היה אדם הגון ובוחר בטוב ובלמוד ואת יראי השם יכבד וגם ביתו היתה פתוחה לרווחה לחמו נתן מימיו נאמנ' כל זמן שהית' ידו משגת ועתה בעו"ה נהפך עליו הגלגל החוזר בעולם וירד מנכסיו מטה ידו ואין לאל ידו להמציא טרף לבניו יצ"ו והוא מטופל ואין לו וביתו ריקן ומנוג' מכל טוב והתעלמת מהם מלהטיב עמהם ואף כי לפי הנשמע כי יש לאל ידך להיות חונן ונותן וחי אחיך עמך ולמה זה תקפוץ את ידך ידעת והנה ידעת כמה הפליגו רז"ל לדבר בגנות מעלים עיניו מצדקה ולהגדיל שמו מאד עד כי אמרו שהיא שקול' כנגד כל התורה ואפי' לנכרי אשר הוא מארץ רחוקה כ"ש וכ"ש לזה שהוא שאר בשר' וגם כי הוא אדם הגון וכל ימיו עסק בתורה ובמעשים טובים כאשר הגידו אלי אנשי אמת המכירים אותו וגם אם ירדנו למדת הדין הלא שורתו היא לכוף על הצדק' לרוב הפוסקים מההיא השותפין דף ח דאכפיי' רבא לרב נתן בר אמי וכו'. ואף כי פר"ת דכפיי' דברי' הוה. דפ' כל הבשר חולין דף קי כלמצוה שמתן שכרה בצדה הלא רבו החולקים עליו. ורבי' יצחק בר' שמואל בעל התו' וגם רבי' יצחק בר' אברהם כתב דאע"ג דאין ב"ד נענשה עליה אם לא יכופו על כך מ"מ אם ירצו הרשות בידם כמו שכתב המרדכי בפ"ק דב"ב וכן כתב גם בכתובות פר' נערה וכ"נ גם מתוך דברי הרמב"ם וגם רבינו אליהו פיר' דלא מקרי מתן שכרם בצדה כיון דלא כתב ביה אריכות ימים. וכן פסק בסמ"ק דבתראה הוה שכופין על הצדק' וכן כתב גם בטור ח"מ דבתראה נמי הוה טובא ומ"מ לעת עתה לא רציתי לכתוב עליך דרך גזירה כי שמעתי דמן חברי' אתה ובעיני הוא קרוב לודאי שתשמע לדברי בלא שום כפייה לכן חוזר אני לבקשך על כך עכ"פ וכ"ש לסייע לנשואי בתו הגדולה אשר הגיעה לפרקה זה ימים רבים לפי דבריו וידעת שאין צדקה גדולה ומעולה מזו: