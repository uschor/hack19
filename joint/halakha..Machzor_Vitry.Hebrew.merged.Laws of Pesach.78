<b>דין שני ימים טובים של גליות. </b><b>שני</b> ימים טובים של גליות. אחד מחובר שנתלש ביום טוב ראשון. כגון ענבים שבצרם. ואחד עופות ודגים שניצודו ביום טוב ראשון מותרים בשני ממה נפשך. הואיל ושתי קדושות הן. דאם יום טוב ראשון קודש ושני חול מותרין למוצאי יום טוב ראשון בכדי שיעשו. ואם יום ראשון חול ושני קודש. כל שכן שהן מותרין דחול מכין ליום טוב: וכן ר' נוהג: והביא ראייה לדבריו מהא דגרסינין בפ' ראשון דמסכת ביצה דאיתמר. שני ימים טובים של גליות. רב אמר נולדה בזה ומותרת בזה כו'. ואמרינן הילכתא כוותיה דרב בהני תלת בין לקולא בין לחומרא ועוד דאמרי' גבי שני ימים טובים של גליות שאירע יום שני בערב שבת ולא הניח עירובו מבחול. מניח אדם עירובו מיום טוב לחבירו ומתנה. אם היום חול ולמחר קודש עירובו עירוב. ואם היום קודש ולמחר חול אין בדבריי כלום. ואינו צריך לעירוב דחול מכין לשבת. אלמא דשתי קדושות הן ואחד מהן חול: