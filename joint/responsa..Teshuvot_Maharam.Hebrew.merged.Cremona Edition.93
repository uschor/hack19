קצת לשון ר"ת. וקצת לשון מורי ר' אליעזר ממיץ מה שכתב בפירושיו תשובת הרם ז"ל: <b>חכם </b>חרשים. ונבון לחשים ה"ר יצחק אל יקשה בעיניך אם דברי מעטים. נראה בעיני דשמעון אבי הכלה דאמר שנתן סכ' זקוקי' לבתו בעוד שהיא היתה עם בעלה בן ראובן בחבה. ואפילו אם היא מודה שנתן לה. ואפילו החתן נמי מודה שבאו לידה אך שהוא טוען שכבר היו בשנאה ביחד בשעה שנתן לה בלא ידיעתו אשר לא צוהו ולא עלתה על לבו לתת לה. צריך לישבע שנתן לה בעוד שהיו באהבה ביחד. כיון דהשתא בקטטה עליו להביא ראיה שהיו אז בחבה. כי ההוא דפ' מי שמת בבא בתרא דף קנג הוא אומר שכיב מרע הייתי. והוא אומר בריא היית. אם שכיב מרע הוא עליו להביא ראייה. סוף דבר הבא לשנות מחזקה דהשתא ובא להוציא ממון כזה עליו להביא ראייה. והכא דלא בעי לאפוקי אלא ליפטר ישבע שהיה באהבה אז ביחד ויפטר. ולא מיחייב משום שומר שמסר לשומר. והכא שאני כיון דאיהו בההיא שעתא כל אשר יש לו בידה. ולא מבעיא לרבא דאמר את מהימנת לי בשבועה כו'. ויפטר. דאדרבה לאשתו מאמין טפי דכל אשר יש לו מאמין לה. אלא אפילו לאביי אליבא דר' יוחנן דמחייב שומר שמסר לשומר משום דאין רצוני שיהא פקדוני ביד אחר. הכא פטור כדמוכח בפר' המפקיד בבא מציעא דף לו בעובדא דהנך גינאי דאפקידו מרייהו גבי חד מינייהו יומא חד שמע קול הלולא ואפקדינהו לגבי סיבתא. ומשמע התם דפטור אפילו לר' יוחנן משום דכל יומא הוו מפקדי גבה. וא"כ גלי דעתייהו דניח' להו. כ"ש הכא גבי אשתו ומכל המפקיד על דעת אשתו ובניו הוא מפקיד נמי יש קצת ראייה. 