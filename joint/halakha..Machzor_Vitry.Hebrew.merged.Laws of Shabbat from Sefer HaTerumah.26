<b>דין</b> רחיצה כחמין הן בשבת הן ביום טוב כן הלכה. אסור לרחוץ כל גופו בשבת. אפי' הוחמו מערב שבת. ואפי' בקרקע. אבל בחמי בראשית כגון חמי טבריא ודוגמתייהו בקרקע דווקא מותר. כדתניא מרחץ שפקקו נקביו מערב שבת אסרו ברחיצה. והתירו חמי טבריא. וה"ה אם אינו נכנס בחמין אלא רוחץ אבר אבר לבדו. וכן כל גופו אסור. אבל פניו ידיו ורגליו לחודיה שרי אפי' בכלי. כדא' שמואל ותניא כוותיה חמין שהוחמו מערב שבת למחר רוחץ פניו ידיו ורגליו אבל  כל גופו אבר אבר. ואין צריך לומ' הוחמו ביום טוב. ואם החמים הם בקרקע מותר לשפוך מן המים על כל גופו אבר אבר. והיינו להשתטף כר' שמעון. אבל הוחמו בשבת אסור אפי' ידיו ורגליו לחודיה אפילו הן בקרקע כדתניא לעיל ואין צריך לומר הוחמו ביום טוב. אבל לרחוץ ידיו פניו ורגליו גרירא  מותר. אפי' להחם לכתחילה ביום טוב. כדתנן לא יחם חמין לרגליו. וב"ה מתירין: