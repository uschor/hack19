ד"א כה אמר ה' השמים כסאי וגו' ואת כל אלה ידי עשתה וגו'. אמרו רבותינו בשם ר' אליעזר בן פדת בשבעה מקומות אתה מוצא שהשוה הקב"ה עצמו עם לבבות הנמוכים, מנין  
שנאמר כי ה' אלהיכם הוא אלהי האלהים וגו' , ראה כמה גבורה וכמה שבח, ומה כתיב אחריו, עשה משפט  יתום ואלמנה , וכתיב כי רם ה' ושפל יראה וגו' , וכתיב  כה אמר רם ונשא שוכן עד וקדוש שמו מרום וקדוש אשכון ואת דכא ושפל רוח , וכתיב כה אמר ה' השמים כסאי והארץ הדום רגלי וגו' , וכתיב ואת כל אלה ידי עשתה וגו' ואל זה אביט אל עני ונכה רוח וגו' , והשאר בספר תהלים, ה' מלך עולם ועד , וכתיב אחריו תאות ענוים שמעת ה' וגו' , וכתיב שירו לאלהים זמרו שמו סולו לרוכב בערבות , מה כתיב בתריה, אבי יתומים ודיין אלמנות , וכתיב הללויה הללי נפשי את ה' , וכתיב באותו מזמור עושה שמים וארץ , וכתיב עשה משפט לעשוקים וגו' , 
 ובשביל מה בא אצל אברהם, בשביל שיה יושב ומצטער ממילתו, לפיכך בא לבקרו.