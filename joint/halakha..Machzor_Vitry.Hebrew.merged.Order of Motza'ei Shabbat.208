<big><strong>רח.</strong></big><br><b>אדיר</b> איום ונורא. בצר לי לך אקרא. י"י לי לא אירא: גדור פירצת היכלי. דגול מהר לגאלי. י"י היה עוזר לי: הן אתה תקוותי. ולישועתך קויתי. י"י עוז ישועתי: זך ונקי כפים. חון נשואי כנפיים. י"י ארך אפים: טובך תחיש לעמך. יהי עלינו נועמך. י"י עשה למען שמך: כונן בית מכונך. להרביץ בו צאנך. י"י באור פניך: מפחד להצילי. נוה ציון קודש היכלי. אלהים י"י חילי: סעוד וסמוך לנמהרים. עזור את הנשארים. י"י יוצר הרים: פדה עמך מעזים. צאן גינת אגוזים. י"י עושה חזיזים: קרב קץ נחמה. רחם אום אני חומה. י"י איש מלחמה: שכון כמאז באהלינו. תמיד מחמד עינינו. י"י מלכינו: מלכינו מחוקקינו. הוא יושיענו. לי"י הישועה על עמך ברכתך סלה. י"י צבאות עמנו משגב לנו אלהי יעקב סלה: אחר.