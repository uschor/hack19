<big><strong>תיז.</strong></big><br><b>אחר למתחיל את התורה: </b><b>מרשות</b> אלהי האלהים ואדוני האדונים. בשחק אין זולתו ואין בלעדו בתחתונים. נותן ליעף כח ועוצמה מרבה לאין אונים. מגיד מראשית מה באחרית השנים. יועץ ואין מי יפר לדורות המונים. ומרשות קדומה לעולם אלפיים שנים. שבה מלכים נמלכים ושרים וסגנים. ארוכה מארץ מדה ורחבה מני ים ושאונים. טהורה ומתוקה מצוף דבש ושמנים. כל חפצים לא ישוו בה יקרה היא מפנינים. אורך ימים בימינה ובשמאלה עושר וכבוד נתונים. מגנת בעליה והוגיה ועוסקיה בשינונים. מאשרת ומיישרת פעמי בה נשענים. סוערת באהב תומכיה למלטם מאישונים: ומרשות חכמים ידועים רועים ונבונים. ומרשות בעלי ישיבה הגונים וזקנים. ומרשות שאר הקהל גדולים וקטנים. עמוד ר' פלוני בר' פלוני מתוך עדת אמונים. ופה עמוד עמדי על המגדל העשוי לנו בבנינים. וברך את י"י המבורך ממזרח למערב. בפי כל בריונים. תן לו ברכה תחילה וסוף כהורו נבונים. ותן לו מעין ברכותיו בתך קהל אמונים. שהגיעך ביום זה להתחיל התורה ולשמוח ביום חיתונים. ובכן יהי רצון מלפני שוכן מעונים. לייסד את בית המקדש מרום מראשונים. לשכלל היכל ואולם בכדכור ואבנים. ששם עתיד לקבץ אבות ובנים. ותשמח בשמחת בית השואבה בעידון מגדנים. ותזכה לראות בנים ובני בנים. עוסקים בתרה מקיימי מצות וחוקים נאמנים. ותזכה לראות שבעה רועים ושמונה נסיכים מזומנים. ותשבע מטוב הצפון ותניח יתרך לבנים. ויהי מושבך בית אלהים בין הגונים. ותרדוף צדק ותמצא כבוד חן וחסד וחביונים. עמוד ר' פלוני בר' פלוני החתן לבראשית. והתחיל בקדומה קדם כל בניינים. וקרא מבראשית עד אשר ברא אלהים לעשות. מעשיו שלימים והוגנים ומתוקנים: