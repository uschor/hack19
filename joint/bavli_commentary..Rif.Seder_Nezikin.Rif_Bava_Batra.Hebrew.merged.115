ראשון יחזרו נכסים ליורשי ראשון והא הכא דכשתי שדות ושני בני אדם דמי וקתני דקני תיובתא דכולהו תיובתא ואמרינן לימא  תהוי תיובתיה דרשב"ל דאמר לא קנה עד שיאמר פלוני ופלוני יירשו שדה פלונית ופלונית שנתתים להם במתנה ויירשום ותסברא והא אמר רבא הילכתא כוותיה דרשב"ל בהני תלת לא קשיא ברייתא  בתוך כדי דבור ודרשב"ל לאחר כדי דבור והלכתא תוך כדי דבור כדבור דמי  לבר מעבודת כוכבים דף קל. וקידושין: מתני' האומר איש פלוני  יירשני  במקום בת בתי תירשני במקום בן לא אמר כלום שהתנה על מה שכתוב בתורה 