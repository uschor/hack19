<b>סימן תסג שח </b> <br>טהרת נגעי בתים. צוה אלהינו ית' בראות הכהן שהבית טהור שיאמר טהור הוא <i data-commentator="Toafot Re'em" data-order="1"></i> דכתיב בפרשת זאת תהיה תורת המצורע ואם בא יבא הכהן וראה והנה לא פשה הנגע וגו' וכתיב וטהר הכהן את הבית כי נרפא הנגע וכתיב ולקח לחטא את הבית שתי צפרים ועץ ארז ושני תולעת ואזוב ושתי הצפרים של בית המנוגע ושל <i data-commentator="Toafot Re'em" data-order="2"></i> מצורע צריכות שיהיו טהורות דאמר ר' יצחק בחולין פרק שלוח הקן קל"ט ב' עוף משמע בין טמא בין טהור צפור טהור משמע טמא לא משמע ובעץ ארז תנן במס' נגעים פי"ד מ"ו מצות עץ ארז ואזוב <i data-commentator="Toafot Re'em" data-order="3"></i> ארכו אמה ועוביו כרביע כרעי המטה אחד לשנים ושנים לארבעה אזוב ולא אזוב יון ולא אזוב כוחלית ולא אזוב רומית ולא אזוב שיש לו שם לווי ותניא שתי צפרים מצותן שיהיו שוות במאה בקומה בדמים ולקיחה כאחת ואע"פ שאינן שוות כשרות לקח אחד היום ואחד למחר כשרות ותנן מביא שני צפרי דרור וכו' כבר כתבתי למעלה בטהרת מצורע סי' תס"ב ואע"פ שלא נאמר בהן <i data-commentator="Toafot Re'em" data-order="4"></i> במעשה הצפרים והזאה מתחלת הענין שנאמר בהן כהן דכתיב וטהר הכהן ותניא והזה אל הבית על שקופו וי"א על כולו או <i data-commentator="Toafot Re'em" data-order="5"></i> בכל מקום שירצה. 