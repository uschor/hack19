<b>דין</b> כבד לבשל בקדירה שהקדירה אסורה או הבשר אם נתבשל עמו אסור אפילו הכבד נמלח. אבל הכבד מותר. כדתנן במסכת תרומות. הכבד אוסרות ואינה נאסרת. לפי שיש בו רוב דם פולט ואינו בולע. ולפי' רבי' יעקב אם לא נמלח כך הדין. אבל אם נמלח הכבד הכל מותר. ואם צולהו על הגחלים צריך לחתכו ולנקבו: דרש מרימר הילכתא בין כבדא בין כחלא אם הם תותי בישרא כשצולין אותם בשפוד מותר אף לכתחילה. אבל אם הם בשפוד עילוי בישרא. לכתחילה אסור. דיעבד שרי. בכבדא משום אעפ"י שיש בו רוב מ"מ משרק שריק. ובכחלא אע"ג שהחלב נוטף ממנו סריך קצת על הבשר. כיון דחלב שחיטה דרבנן הוא מותר. והני מילי לדידהו שתנורין שלהם היו פיהן למעלה והיה השפוד זקוף. אבל לדידן שפודין מושכבין ופעמים ראש אחד עליון ופעמים תחתון. ולכך לעולם לכתחילה אסור לצלות בשפוד לא כחל ולא כבד עם הבשר. ואי דיעבד כשר: