אמר רב נחמן אמר רבה בר אבוה המשכיר בית לחבירו  בבירה גדולה משתמש בזיזים ובכותלים עד ד' אמות.  ובעובי הכותל במקום שנהגו אבל בתורבץ אפדני לא ור"נ דידיה אמר אפי' בתורבץ אפדני אבל ברחבה שאחורי הבתים לא ורבא אמר אפילו ברחבה שאחורי הבתים והלכתא כרבא. אמר רבינא האי כשורא דמטללתא עד שלשים יום לא הוי חזקה לבתר תלתין יומין הוי חזקה. לא בחזקת קנייה איירי אלא אמתני' קאי מארבע אמות ולמעלה בחזקת שלא נתן כההיא דא"ר נחמן בי כוי לא הוי חזקה אלא דאייתי בתר הכי כל מימרי דרב נחמן והך מלתא דרב הונא קיימא אמתני' אבל  בחזקה דקנייה אפי' אי חבריה בעינא בעי חזקה שלש שנים. ואי סוכה דמצוה היא  עד שבעה יומי לא הוי חזקה לבתר שבעה יומי הוי חזקה ואי חבריה בטינא לאלתר הוי חזקה: 
