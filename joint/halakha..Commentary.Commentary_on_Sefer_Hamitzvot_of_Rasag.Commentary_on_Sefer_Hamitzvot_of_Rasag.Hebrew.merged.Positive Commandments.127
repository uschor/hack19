<b>רחיצת מים.</b> מ"ע מדכתיב בפרשת תשא ורחצו אהרן ובניו ממנו וגו'. ומנאה הרמב"ם ז"ל עשין כ"ד עיי"ש. וכן מנאוה כל הנמשכים אחריו. אבל הבה"ג וסייעתו לא מנאוה. אלא שמנו במספר העונשין בין חייבי מיתה בידי שמים שלא רחוץ ידים ורגלים. ולדעת הרמב"ן ז"ל בשורש י"ד שהבין בכוונת הבה"ג במספר העונשין שמנה. דאין כוונתו אלא למנות בהן המצות שבאו עליהן בעבירתן עונשין אלו. ניחא שפיר. דבאמת כוונת הבה"ג בזה למנות מצות רחיצת ידים ורגלים. אבל כפי מה שהבין הרמב"ם ז"ל שם בכוונת הבה"ג בזה. שמונה העונשין בפ"ע. מלבד עיקר המצוה שנמנית במנין הלאוין או העשין. א"כ הדבר תמוה מה שלא מנה במנין העשין עשה זו דקידוש ידים ורגלים. אלא דבלא"ה יש בזה מבוכה גדולה בדברי הבה"ג וסייעתו ז"ל בכמה דוכתי. וגם לדעת הרמב"ן קשה טובא בזה דהא הבה"ג וסייעתו מונים כל העונשין במספר הלאוין וכאן בקידוש ידים ורגלים ליכא אלא עשה. ואי"ה יתבאר כל זה במקומו במנין העונשין. ואכמ"ל בזה: 
