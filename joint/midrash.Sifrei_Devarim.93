יצאו אנשים. ולא נשים. אנשים, ולא קטנים. אנשים - אין פחות משנים.

בני בליעל. בני אדם שפרקו עולו של מקום.

מקרבך. ולא מן הספר.

וידיחו את יושבי עירם. ולא את יושבי עיר אחרת.

לאמר נלכה ונעבדה אלהים אחרים. [בהתראה].

ודרשת וחקרת. מכלל שנאמר : והוגד לך ושמעת ודרשת היטב - "היטב" "היטב" לגזירה שוה, מלמד  שבודקים אותו בשבע חקירות.

בדיקות מנין? ת"ל והנה אמת נכון הדבר.

אם סופנו לרבות בדיקות, מה ת"ל  חקירות? [חקירות] - אמר אחד איני יודע, עדותן בטלה. בדיקות - אמר אחד איני יודע, ואפילו שנים אומרים אין אנו יודעים, עדותם קיימת.

אחד חקירות ואחד בדיקות, בזמן שמכחישים זו את זו עדותם בטלה.

 [נעשתה התועבה הזאת בקרבך]. לרבות גרים ועבדים משוחררים.
