<b>סימן קג </b>מחבת של חלב תחת הקדירה של בשר שכתב הרא"ש הזיעה עולה ואוסר כמה שיעור הרחקה וכן מה שכתב המרדכי פ' גיד הנשה שאסור לשפוך שומן כשר לנר הדולק ויש בו שומן טריפה אי איירי דווקא על ידי נצוק ומשום חיבור או בכל ענין וכמה שיעור הרחקה ההוא דכתב הרא"ש במחבת של חלב נראה השיעור שאם אין היד סולדת בו בקדירה של בשר מחמת הזיעה אפי' אם היה הזיעה עולה אפי' שעה אחת אפי' שתים אין איסור בדבר אם לא שהקדירה רותחת בפני עצמה ותדע שכן מנהג פשוט שתולים בשר לייבש למעלה מן הכירה שמבשלין עליה חלב תדיר אע"פ שהזיעה עולה מן התבשיל של חלב הואיל ואין היד סולדת בבשר מחמת חום אותה זיעה אינה אוסרת כמו שראיתי בהגה"ה ביש איסור והיתר שהזיעה אוסרת ומייתי ראיה ממחבת מכשירין ותשובה זו איננה באשירי ולא ביורה דיעה. וההיא דמרדכי דכתבת דאסור לשפוך לנר של חלב במרדכי שלנו ליתא ומצאנו בתשובת הגה"ה מהר"י מולי"ן ז"ל שהשיב למהר"ר אליעזר בן מה"ר נתן ז"ל שכתב שביש מרדכי נמצא פסק זה פ' כל הבשר וכתב הגאון הנ"ל באותה תשובה דנראה לו שאין שייך נצוק בשאר איסורים אלא לגבי יין נסך והאריך בראיות וטעמים גם נראה לומר דלא שייך ניצוק אלא לגבי יי"נ ולענין טומאה וטהרה ומשום דהני מילי תולין בנגיעה ולא בנתינת טעם יי"נ אסור במגע וטמא נמי במגע וטהרה אשכחן נמי ע"י מגע כגון בהשקה וע"י עירוב מקוואות בקליפת השום אבל שאר איסורין דלא תלו אלא בנתינת טעם אין נצוק אסור בהן וגדולה מזו אמרינן גבי כלי מתכת דחם מקצתו חם כולו ואעפ"כ פסקו רבותינו דלא אמר מוליך בליעתו בכולו קבלה ממורי דודי הקדוש מהר"ר אהרן ז"ל דהכי נהיגי והשתא ר"ו אפי' כלי מתכות דחבור גמור הוא יותר מן הקילוח דמשקין אפ"ה אינו מוליך בליעה מצד זה לצד זה וכ"ש האי ופסק המרדכי דלעיל אינו לפני שהייתי יכול לדקדק בו מה טעמו אבל אינו משום נצוק כל כך כתב הגאון הנ"ל בתשובה גם כן: 
