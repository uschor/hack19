‎קפאו תהמת, עשאן כמין כפה. בלב ים. היכן לבו של אדם נתון? משני חלקים. כך קפה עליהם הים משני חלקים. הים לא היה לו לב ונתן לו לב. האלה לא היה לה לב ונתן לה לב, שנאמר: עודנו חי בלב האלה . השמים לא היה להן לב ונתן להן לב, שנאמר: וההר בער באש עד לב השמים . יבוא הים שלא היה לו לב ונתן לו לב, ויפרע מן המצרים שהיה להם לב ושעבדו ישראל בכל מיני פרעניות. תבא האלה שלא היה לה לב ונתן לה לב, ויפרע מאבשלום שהיה לו לב, וגנב שלש לבבות: לב אביו ולב בית דין ולבב אנשי ישראל. ויבואו השמים שלא היה להן לב ונתן להם לב, ויורידו המן לישראל שיש להן לב וקבלו את התורה בכל לב ואהבו את קונם בכל לב.