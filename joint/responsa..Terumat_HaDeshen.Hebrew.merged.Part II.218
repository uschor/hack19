<b>סימן ריח </b>במותב תלתא בי דינא הוינא ואתא לקדמנא ר' גרשון ב"ר שלמה והעיד בת"ע עפ"ה בואם לא יגיד איך שדבר עם הנ"ר מיכל שראנ"ץ ואמר הרבה דברים הולכות במדינות על אביך ואמך שהרגתם הנ"ר דוד בר' יעקב בעלה של מרת אסתר ב"ר אברהם. והשיב איך שהנ"ר מן מבער"ן נדר לו שו"ק שיביא לו כתב עדות מאביו או מאמו והוא אומר שרוצה להביא עדות מהם מתי שיוכל לחקור והדברים האלה נדברו ביום השבת ולמחרת הלכתי עם הנ"ר מיכל הנ"ל וב' אנשים יהודים עמנו חוץ לעיר לדרכינו ואמרתי לר"מ הנ"ל מסתמא ודאי שמעת כבר בהיותך אצל אמך איך נתגלגל הענין עם אותו ר"ד הנ"ל בחסדך תגיד לי והשיב לי ונשבע שבועות גדולות ששאל את אמו כמה פעמים ואמרה לו איך שהקולות בכל המדינה רק עליה ועל בעלה שהם חייבים באבידתו שלא נודע להיכן בא. והשיב לי ר' מיכל הנ"ל שלא שמע מאמו רק שאמרה לו איך שאותו ר"ד רכב על סוס והיא ובעלה זנווי"ל שראנ"ץ ובנה הקטן ובתה הקטנה הלכו עמו מעיר נויי"א הויז"ן לילך לפראג ובנה הקטן הנהיג אותו הסוס שרכב עליו אותו דוד הנ"ל במתג והיא ובעלה הלכו מאחוריו דרך קצר ואותו דוד הנ"ל נפל מן הסוס לארץ והיא ובעלה ממהרין לילך ולסייע לו ולהגביהו על הסוס והיו סבורים שתשש כחו מחמת חלשות והיו מדברים עמו וראו אותו שהיה מת: 
