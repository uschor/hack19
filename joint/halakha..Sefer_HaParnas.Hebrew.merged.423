<b>שאלתי </b>את מהר"ם זצ"ל מהו פירוש ונחמתא שאמר בקדיש וזהו לשון תשובתו אות באות שמעתי מפרשים משום דאמרינן בפ"ק דברכות שמעתי ב"ק שמנהמת כיונה ואומרת אוי לי שחרבתי את ביתי כו' עד ולא עוד אלא בזמן שישראל נכנסין לבתי כנסיות ולבתי מדרשות ועונים אמן יהא שמיה רבא מברך מנענע הקב"ה ראשו ואומר אשרי המלך שמקלסין אותו בביתו כך ע"כ יאמר אחר שאמר הקהל יהא שמיה רבא מברך וכו' יתברך וכו' עד תושבחתא ונחמתא שיתנחם במהרה בימינו שיבנה עירו ולא יאמר עוד אוי שהחרבתי את ביתי: 
