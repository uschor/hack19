אלה הדברים אשר דבר משה אל כל ישראל. כתיב לך ה' הצדקה ולנו בושת הפנים [ביום הזה] לאיש יהודה וליושבי ירושלם  [ולכל] ישראל הקרובים והרחוקים בכל הארצות אשר הדחתם שם במעלם אשר מעלו בך :
 אמר ר' תנחום בר חנילאי בשעה שיצאו חנניה מישאל ועזריה מכבשן האש, באו אומות העולם  וטפחו לישראל על פניהם, ואמרו להם יש לכם אלוה כזה ואתם משתחוים לצלם, ואמרו לך ה' הצדקה ולנו בושת הפנים:
 ואמר רבא אמר ר' יוחנן מפני מה לקו ישראל באיכה, מפני שעברו על שלשים ושש כריתות שבתורה,  כמו ששנינו הבא על האם, ועל אשת אב, ועל הכלה, והא על הזכר, ועל הבהמה, והבא על האשה ובתה ועל אשת איש, והבא על אחותו, ועל אחות אביו, ועל אחות עמו, ועל אחות אשתו, ועל אשת אחיו, ועל אשת אחי אביו, ועל הנדה, והמגדף, והעובד עבודה זרה, והנותן מזרעו למולך, ובעל אוב   והמחלל את השבת, וטמא שאכל את הקדש, והבא אל המקדש טמא, והאוכל חלב ודם, נותר ופיגול, השוחט והמעלה בחוץ, והאוכל חמץ בפסח, והאוכל והעושה מלאכה ביום הכיפורים, המפטם את השמן, והמפטם את הקטורת, והסך בשמן המשחה, הפסח ומילה במצות עשה:
 שאלו לבן עזאי דרוש לנו דבר אחד מן הקינות, אמר להם לא גלו ישראל עד שכפרו ביחודו של עולם,  ובעשרת הדברות, ובמילה שניתנה לעשרים דור, ובחמשה חומשי תורה, מנין 'איכה',  הדא הוא דכתיב וישליכו את תורתיך , לפיכך מקונן ירמיה ע"ה עליהם איכה:
את מוצא עד שלא חרבה ירושלם היה ירמיה מזהיר על ישראל תנו לה' אלהיכם כבוד בטרם יחשיך , עליכם דברי תורה ודברי נבואה בטרם יתנגפו רגליכם וגו' , וכיון שלא שמעו התחיל בוכה ומקונן עליהם ואמר על ההרים אשא בכי ונהי :
כתיב ואנו ואכלו פתחיה ,  אמר ר' אבהו אנינות מבפנים ואבילות מבחוץ:
ונקתה לארץ תשב . נקייה היתה מדבר תורה ומדברי נבואה, נקייה מצדקות וממצות וממעשים טובים, ליכך לארץ תשב, כמו שכתוב ישבו לארץ ידמו וגו' .  אמר ר' יהושע וזכעור את בוראך בימי בחוריתך , הא כל הנבואות הקשות והרעות לא באו עליהם אלא לחרבן בית המקדש, וכיון שלא שמעו לו והקישו את ערפם, והעיזו את פניהם, נהפכה להם מדת הרחמים למדת הדין, כמה דאת אמר והמה מרו ועצבו את רוח קדשו , וכתיב כי קול [נהי] נשמע מציון וגו' [כי עזבנו ארץ] , ארץ זו תורה, דכתיב ארוכה מארץ מדה וגו' :
וכי השליכו משכנותינו .  אלו בתי כנסיות ובתי מדרשות, וכתיב בושנו כי שמענו חרפה וגו' ,  זה תשעה באב, כי באו זרים  [על מקדשי בית ה'] , מקדש אין כתיב, אלא מקדשי [בית] ה', זה חרבן בית ראשון ובית שני, אמרה כנסת ישראל לפני הקב"ה רבון העולמים כרו לי זדים שיחות אשר לא כתורתיך , בתורה כתיב אם על בנים , ושור או שה אותו ואת בנו לא תשחטו ביום אחד , וכאן כתיב אם על בנים רוטשה . בתורה כתיב ושפך את דמו וכסהו בעפר , וכאן כתיב שפכו דמם כמים סביבות ירושלם וגו' , הוי אשר לא כתורתיך, השיב אותם הקב"ה מה אעידך מה אדמה לך , כמה העדתי בכם, כמה נביאים שלחתי אליכם ולא שמעתם. ומה אדמה לך, לאיזה אומה הקפתי עליהם ענני כבוד, וקרבתי אותם לפני הר סיני, ונתתי להם את תורתי. ומה אשוה לך , למי אשוה אותך:
כי גדול כים שברך נביאיך חזו לך . כלומר התעו אותך. במדבר כתיב הנני ממטיר לכם לחם מן השמים , וכאן כתיב כל עמה נאנחים מבקשים לחם וגו' . במדבר כתיב עלי באר ענו לה , וכאן כתיב דבק לשון יונק וגו' , במדבר כתיב פרס ענן למסך , וכאן כתיב חשך משחור תארם , במדבר כתיב תביאמו ותטעמו , וכאן כתיב שלח מעל פני ויצאו , ומי גרם לך לכל זאת דרכך ומעללך. אמרה כנסת ישראל לפני הקב"ה רבון העולמים זכור עניי ומרודי לענה וראש , זכור עניי שמעתי שנעניתי לפניך, ומרודי שמרדתי בך, ולענה וראש שהשקיתני ויצאו אלו באלו והיתה ביום מקוננת, היינו דכתיב  [בכו] תבכה בלילה , ולמה שתי פעמים  [בכו] תבכה, אלא בכה על ציון, תבכה על ירושלם, בכה על חרבן ראשון, תבכה על חרבן שני, בכה על גלות עשרת השבטים, תבכה על יהודה ובנימין, ולמה בלילה ולא ביום, מפני שאין הבכייה נשמעת ביום מפני דיבורו של יום, ובלילה היא נשמעת והיא מזכרת נסים שנעשו לה בלילה, דכתיב ויהי בחצי הלילה . ויהי בלילה ההוא ויצא מלאך ה' , לכך בכה תבכה:
 ר' יצחק פתח תחת אשר לא עבדת את ה' אלהיך , אמר להם הנביא לישראל אילו זכיתם הייתם קוראים בתורה ונתקיים לכם וישכון ישראל בטח בדד , עכשו כשעשיתם הרע בעיני תקראו איכה ישבה בדד . אילו זכיתם נתקיים לכם ליל שמורים הוא לה' , ועכשיו שלא זכיתם נתקיים לכם  [בכו] תבכה בלילה . אילו זכיתם נתקיים עליכם וישבתם לבטח בארצכם , ועכשיו שלא זכיתם גלתה יהודה מעוני ומרוב עבודה . אילו זכיתם נתקיים עליכם שלש פעמים בשנה , ועכשו שלא זכיתם דרכי ציון אבלות . אילו זכיתם נתקיים עליכם ונתנך ה' אלהיך עליון , ועכשו שלא זכיתם נתקיים לכם היו צריה לראש אויביה וגו' . אילו זכיתם נתקיים עליכם והתהלכתי בתוככם וגו' , ועכשו שלא זכיתם נתקיים לכם ויצא מן בת ציון כל הדרה וגו' . אילו זכיתם נתקיים עליכם ונזכרתם לפני ה' אלהיכם , ועכשיו שלא זכיתם נתקיים לכם זכרה ירושלם וגו' . אילו זכיתם נתקיים עליכם ויאמר ה' סלחתי כדברך , ועכשיו שלא זכיתם נתקיים לכם חטא חטאה ירושלם וגו' . אילו זכיתם נתקיים עליכם כי ביום הזה יכפר עליכם וגו' , ועכשיו שלא זכיתם נתקיים לכם טומאתה בשוליה וגו' . אילו זכיתם נתקיים עליכם לא יבוא עמוני ומואבי וגו' , ולא יחמוד איש וגו' , ועכשו שלא זכיתם נתקיים לכם ידו פרש צר וגו' , אילו זכיתם נתקיים עליכם ואכלתם לחמכם לשובע וגו' , ועכשו שלא זכיתם נתקיים לכם כל עמה נאנחים מבקשים לחם וגו' . אילו זכיתם נתקיים עליכם בכל הדרך אשר צוה ה' אלהיכם אתכם תלכו . ועכשו שלא זכיתם נתקיים לכם לוא עליכם כל עוברי דרך וגו' . אילו זכיתם נתקיים עליכם אש תמיד תוקד על המזבח לא תכבה , ועכשיו שלא זכיתם נתקיים לכם ממרום שלח אש וגו' . אילו זכיתם נתקיים עליכם ואשבור מוטות עלכם וגו' . ועכשו שלא זכיתם נתקיים לכם נשקד על פשעי וגו' . אילו זכיתם נתקיים עליכם במסלה נעלה וגו' . ועכשו שלא זכיתם נתקיים לכם סלה כל אבירי וגו' . אילו זכיתם נתקיים עליכם ושמחתם לפי ה' אלהיכם . ועכשו שלא זכיתם נתקיים לכם על אלה אני בוכיה עיני וגו' . אילו זכיתם נתקיים עליכם פתוח תפתח וגו' . ועכשו שלא זכיתם נתקיים לכם פרשה ציון בידיה . אלו זכיתם נתקיים עליכם צדק צדק תרדוף , ועכשיו שלא זכיתם נתקיים לכם צדיק הוא ה' כי פיהו מריתי וגו' . אילו זכיתם נתקיים עליכם וקראתם בעצם היום הזה . ועכשו שלא זכים נתקיים לכם קראתי למאהבי המה רמוני וגו' . אילו זכיתם נתקיים עליכם ראה ראיתי את עני עמי . ועכשו שלא זכיתם נתקיים לכם ראה ה' כי צר לי . אילו זכיתם נתקיים עליכם שמעו עמים ירגזון . ועכשיו שלא זכיתם נתקיים לכם שמעו כי נאנחה אני וגו' . אילו זכיתם נתקיים עליכם תביאמו ותטעמו וגו' . ועכשיו שלא זכיתם נתקיים לכם תבא כל רעתם לפניך וגו' .  אמר ר' יהושע בן לוי נעשה בשבט בנימין ויהודה מה שלא נעשה בכל השבטים, דכתיב ויגדל עון בת עמי מחטאת סדום וגו'  ולא גלו ישראל מארצם עד שמעלו בה' ובתורתו, דכתיב וידעו כל הגוים כי בעונם גלו בית ישראל על אשר מעלו בי , וכתיב שריך סוררים וחברי גנבים .  אמר ר' ברכיה שהיו מתחברים לגנבים, כולו אוהב שוחד , שהיו אוהבים את הגזל, ורודף שלמונים , היה אומר הדיין לחבירו שלם לי ואני אשלם לך. יתום לא ישפוטו ,  אמר ר' יוחנן בראשונה היה אדם עולה לדין בירושלם. והיה הדיין משהה את דינו, והיה יוצא משם בפחי נפש, והיתה אלמנה פוגעת בו בדרך, ואומרת לו מה עשית בדינך, והוא אומר לא הועלתי כלום, היתה אומרת מה אם זה האיש לא הועיל כלום, אני על אחת כמה וכמה והיתה חוזרת, לקיים מה שנאמר יתום לא ישפוטו וריב אלמנה לא יבא אליהם:
והיה ירמיה מוכיח אותם ואומר להם תנו לה' אלהיכם כבוד , וכיון שלא שמעו התחיל מקונן על ההרים אשר בכי ונהי , ולא היו מאמינים לדבריו עד שהגיעו להם הצרות, שנאמר עשה ה' אשר זמם :
 תנו רבנן שבעה עבירות עשו ביום אחד הרגו כהן, נביא דיין, ושפכו דם נקי, וחללו את השם, וטמאו את העזרה, ויום שבת ויום כפורים היה, וכיון שעלה נבוזראדן  התחל דמו של זכריה רותח, אמר להם מה טיבו של דם זה שהוא רותח, אמרו דם פרים [ואילים] וכבשים שהיינו מקריבין על גבי המזבח,  מיד אמר להם אף היום עשו כן במקום אחר, מיד הביאו ושחטו והדם לא נתנדנד, אמר להם אמרו לי האמת ואם לא, היום לא אשאיר מכם אדם, ענו קצם לקצתם, ואמרו כי הקב"ה תובע עלבון זכריה ודמו ממנו, שהיה מתנבא עלינו ולא שמענו לו והרגנוהו, והוא דיין ונביא וכהן, מיד נטל נבוזראדן שמונים אלף פרחי כהונה והרגן עליו, עד שהגיע הדמים לקברו של זכריה, שנאמר פרצו ודמים בדמים נגעו , ועדיין הדם רותח בה שעתא נזף ביה נבוזראדן ואמר ליה אתה מבקש שאהרוג את האומה הזאת עליך, באותה שעה נתמלא הקב"ה רחמם ואמר ומה אם זה רשע ואכזר ועובד פסל נתמלא רחמים על בני, אני שכתוב כי אל רחום וחנון וגו' , על אחת כמה וכמה, ורמז לדם ונבלע במקומו, והרבה הכעיסו לפני הקב"ה ועברו על תורתו אמר הקב"ה לישראל אפילו על עשרת הדברים עברתם עליהם, אני אמרתי בסיני אנכי , והם לא עשו כן אלא כיחשו בה' ויאמרו לא הוא , אני אמרתי לא יהיה לך אלהים אחרים , והם אמרו אומרים לעץ אבי אתה וגו' , אני אמרתי לא תשא , והם אמרו  [לכן] לשקר  [ישבעו] . אני אמרתי זכור את יום השבת , והם קדשי בזית ואת שבתותי חללת . אני אמרתי כבד את אביך ואת אמך , והם אבי ואם הקלו כבך . אני אמרתי לא תרצח לא תנאף לא תגנוב , והם  [ורוצח] וגנוב ונאוף , אני אמרתי לא תענה , והם וידרכו את לשונם קשתם, [שקר] . אני אמרתי לא תחמוד , והם ומדו שדות וגזלו  [ובתים ונשאו] ועשקו גבר וביתו , ועל זה בא עליהם צרה שלא נהייתה בעולם, ואמרו כי סמוך לבית המקדש היה שם איש ושמו דואג בן יוסף, וכשמת הניח בן קטן לאמו, והיתה אמו מודדת אותו בטפחיים וטופח ובאצבע, ועל כל טופח וטופח שהיה התינוק גדל, היתה אמו נותנת משקלו זהב לבית המקדש, וכיון שהקיפו צרים על ירושלם ואכלו כל מה שיש בבתיהם, שי שלשה שנים וחצי באה ירושלם במצר ואכלו כל מה שיש להם, עד שעמדה האשה ושחטה את בנה, לקיים מה שנאמר ואכלתם את בשר בניכם ובשר בנותיכם תאכלו , באותה שעה הניחה את בנה בחיקה, והיתה מגפפתו ומנשקתו. ואומרת אוי נא לאמך שלא שמחה בך, הידים שטענו אותך יקצצו, והפה שנשק יסתם, והשדיים שהניקו אותך ימסו, והרחם שיצאו ממנו יעקר, ולמה נקרא שמו רחם שהוא מתרחם, וכיון שגרמו עונות נהפכו אותו הרחמים לאכזריות, ונתאכזרה על בנה כנמייה הזו שהיא יולדת ואוכלת את בניה, והיתה רואה את דמו, והיתה בוכה עליו ומקוננת על מה שראתה, הדא הוא דכתיב ידי נשים רחמנות . וכיון שראה ירמיה התחיל צועק ובוכה לפני הקב"ה, ואמר רבונו של עולם לאיזה אומה נעשית צרה כמו אלו היכן הם רחמיך, היכן הם חסדיך, לא כך כתיב בך כי אל רחום ה' , הפכת אותם הרחמים לאכזריות, עמדת מכסא רחמים וישבת על כסא דין, דכתיב ראה ה' והביטה אם תאכלנה נשים וגו' , השיבה אותו רוח הקודש ואומרת לו איזה אומה ולשון שעשו כמו שעשו ישראל, אם יהרג במקדש ה' כהן ונביא . הוי במדה שאדם מודד בה מודדיןלו, אוי לו לעין שראתה את כל אלה ולאוזן ששמעה, נשכבה בבשתינו ותכסינו כלמתינו, ואמרו חכמינו ז"ל מפני מה נאמרה מגלת איכה מאל"ף ועל תי"ו, לפי שעברו על התורה כולה שנכתבה מאל"ף עד תי"ו לפיכך לקו מאל"ף ועד תי"ו, ומתנחמים מאל"ף ועד תי"ו. אתה מוצא שכל הנבואות הרעות והקשות שנתנבא עליהם ירמיהו הקדים ישעיהו ורפאן, ירמיה אמר איכה ישבה בדד , ישעיה אמר  [בכו] לא תבכה , ירמיה אמר גלתה יהודה מעוני , ישעיהו אמר ונשא נס לגוים ונפוצות יהודה יקבץ , ירמיה אמר דרכי ציון אבילות , ישעיה אמר דרך לעבור גאולים  ירמיה אמר היו צריה לראש , ישעיה אמר דרך לעבור גאולים  ירמיה אמר היו צריה לראש , ישעיה אמר נכון יהיה הר ה' בראש ההרים , ירמיה אמר ויצא מבת ציון כל הדרה , ישעיה אמר ובא לציון גואל , ירמיה אמר זכרה ירושלים , ישעיה אמר ובא לציון גואל , ירמיה אמר זכרה ירושלים , ישעיה אמר לא תזכרנה הראשונות , ירמיה אמר חטא חטאה ירושלם , ישעיה אמר מחיתי כעב פשעיך וגו' , ירמיה אמר טומאתה בשוליה , ישעיה אמר  [לא יעברנו טמא] , ירמיה אמר ידו פרש צר , ישעיה אמר והיה ביום ההוא יוסיף ה' [שנית] ידו וגו' , ירמיה אמר כל עמה נאנחים וגו' , ישעיה אמר לא ירעבו ולא יצמאו וגו' , ירמיה אמר לוא אליכם כל עוברי דרך , ישעיה אמר והיה שם מסלול ודרך , ירמיה אמר ממרום שלח אש וגו'  ישעיה אמר עד יערה עלינו , ירמיה אמר נשקד עול פשעי וגו' , ישעיה אמר התפתחי מוסרי צוארך וגו' , ירמיה אמר סלה כל אבירי , ישעיה אמר סלו סלו המסלה , ירמיה אמר על אלה אני בוכיה עיני עיני יורדה מים , ישעיה אמר כי עין בעין יראו  ירמיה אמר פרשה ציון בידיה וגו' , ישעיה אמר נחמו נחמו עמי , ירמיה אמר צדיק הוא ה' כי פיהו מריתי , ישעיה אמר ועמך כולם צדיקים לעולם יירשו ארץ , ירמיה אמר קראתי למאהבי וגו' , ישעי' אמר וקראת ישועה חומותיך ושעריך תהלה , ירמיה אמר ראה ה' והביטה , ישעיה אמר וראיתם ושש לבכם וגו' , ירמיה אמר שמעו כי נאנחה אני , ישעיה אמר אנכי אנכי הוא מנחמכם . ירמיה אמר תבא כל רעתם לפניך , ישעיה אמר והביאותים אל הר קדשי וגו' , ואלו ישראל חוזרין בתשובה הקדוש ב"ה מרחם עליהם, שנאמר יעזוב רשע דרכו ואיש און מחשבותיו . וצריכים ישראל שלא לשמוח בימים האלו, מן י"ז בתמוז עד תשעה באב, שכן מצינו שכל הרעות שנתחדשו לאבותינו באלו הימים נתחדשו, וצריכים ישראל לנהוג בהם כמנהג אבילות, ולא לשמוח בהם,  שבשבעה עשר בתמוז באו חמש גזירות, נשתברו הלוחות, ובוטל התמיד, והובקעה העיר, ושרף אפסטמוס הרשע את התורה, והעמיד צלם בהיכל, ובתשעה באב נגזרה גזירה על אבותינו שלא יכנסו לארץ ישראל, וחב בית הראשון והשני, ונלכדה ביתר, ונחדשה העיר.  ושנו חכמינו ז"ל משנכנסת אב ממעטין משמחה, וכל המקבל עליו אבל אלו הימים זוכה לראות בשמחתם, דכתיב שמחו את ירושלם וגו' :
 שלשה בני אדם אומרים איכה, ישעיהו ראה את ישראל בפחזן אמר איכה היתה לזונה , ירמיה ראה אותם בניוולן אמר איכה ישבה בדד . משה ראה אותם בשלותם אמר איכה אשא לבדי . ולפי זה התחיל משה להוכיח את ישראל, כי ידע כי יחטאו בסופם, ויעשה בהם מה שלא נעשה באומה,  לפיכך אמר אלה הדברים, לפי שהיו דברי תוכחות, וכן דברי ירמיהו, , ולמה לפי שהיו דברי תוכחות, לפיכך נאמר בו דברי, וכן דברי קהלת , וכן דבר ה' אשר היה אל הושע בן ברי :
אשר דבר משה. וכי משה [דבר] והלא הקב"ה צוה למשה לאמר, שנאמר ככל אשר צוה ה' אותו אליהם :
במדבר.  על שאמרו היש ה' בקרבנו אם אין :
בערבה.  על מה שעשו בערבות מואב ועבדו לבעל פעור:
מול סוף.  כשהיו במול סוף אמרו המבלי אין קברים במצרים הלא זה הדבר :
בין פארן.  כשהיו במדבר פארן, ואמרו נשלחה אנשים , ושלחו מרגלים והאמינו לדבריהם הרעים:
ובין תפל.  לפי שאמרו דברים של תפלות על הקב"ה, ויהי העם כמתאוננים רע באזני ה' :
ולבן. מה שאמרו על המן, שנאמ ועתה נפשינו יבשה אין כל , והמן נקרא לבן,  שנאמר  [והוא] כזרע גד לבן :
וחצרות ודי זהב.  שלא למדו ממרים לפי שדברה באחיה נענשה, והם לא מנעו מלדבר באלהים ובמשה, שנאמר וידבר העם באלהים ובמשה :
ודי זהב.  לפי שזימן להם זהב עשו הם עגל זהב, שנאמר וכסף הרביתי  [לה] וזהב עשו לבעל :