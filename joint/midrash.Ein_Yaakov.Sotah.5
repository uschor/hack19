סוטה פרק ה - סט משנה. בו ביום דרש רבי עקיבא:  "אז ישיר משה ובני ישראל את השירה הזאת לה', ויאמרו לאמר". שאין תלמוד לומר 'לאמר', מה תלמוד לומר 'לאמר'? מלמד שהיו ישראל עונין שירה אחריו של משה וכו'.  תנו רבנן:  [בו ביום] דרש רבי עקיבא: בשעה שעלו ישראל מן הים, נתנו עיניהם לומר שירה, וכיצד אמרו שירה? כגדול המקריא את ההלל, והם עונים אחריו ראשי פרקים. משה אומר:  "אשירה לה'", וישראל אומרים: "אשירה לה'". משה אומר: "כי גאה גאה", וישראל אומרים: "אשירה לה'". רבי אליעזר בנו של רבי יוסי הגלילי אומר: כקטן המקריא את ההלל, והם עונים אחריו מה שהוא אומר, משה אמר: "אשירה לה'", והם אומרים: "אשירה לה'". משה אמר: "כי גאה גאה", והם אומרים: "כי גאה גאה". רבי נחמיה אומר: כסופר הפורס על שמע בבית הכנסת, שהוא פותח תחלה והם עונין אחריו. במאי קא מיפלגי? רבי עקיבא סבר: 'לאמר', אמלתא קמיתא. ורבי אליעזר בנו של רבי יוסי הגלילי סבר: 'לאמר', אכל מלתא ומלתא. ורבי נחמיה סבר: 'ויאמרו', דאמור כולהו בהדי הדדי. 'לאמר', דפתח משה ברישא. תנו רבנן: דרש רבי יוסי הגלילי: בשעה שעלו ישראל מן הים, נתנו עיניהם לומר שירה, וכיצד אמרו שירה? עולל מטל על ברכי אמו, ותינוק יונק משדי אמו. כיון שראו את השכינה, עולל הגביה צוארו, ותינוק שמט דד  מפיו, ואמרו:  "זה אלי ואנוהו". שנאמר:  "מפי עוללים ויונקים יסדת עז". , היה רבי מאיר אומר: מנין שאפלו עברין שבמעי אמן אמרו שירה? שנאמר:  "במקהלות ברכו אלהים, אדני ממקור ישראל". [והא לא חזו? אמר רבי תנחום: כרס נעשה להם כאספקלריא המאירה וראו].
ע משנה. בו ביום דרש רבי יהושע בן הורקנוס: לא עבד איוב את המקום אלא מאהבה, שנאמר:  "הן יקטלני לו איחל". ועדין הדבר שקול, "לו אני מיחל", או "איני מיחל לו". תלמוד לומר:  "עד אגוע לא אסיר תמתי ממני", למד, שמאהבה עשה. אמר רבי יהושע: מי יגלה עפר מעיניך רבן יוחנן בן זכאי, שהיית דורש כל ימיך: לא עבד איוב המקום אלא מיראה, שנאמר:  "אש תם וישר, וירא אלהים, וסר מרע", והלא יהושע בן הורקנוס תלמיד תלמידך למד, שמאהבה עשה.
גמ' ונחזי האי 'לא', היכי כתיב? אי בלמ"ד אל"ף כתיב, 'לא' הוא! ואי בלמ"ד וא"ו כתיב, 'לו' הוא! וכל היכא דכתיב בלמ"ד אל"ף, 'לא' הוא? אלא מעתה:  "בכל צרתם לא צר", דכתיב בלמ"ד אלף, הכי נמי, ד'לא' הוא? וכי תימא הכי נמי? והכתיב:  "ומלאך פניו הושיעם וגו' וינשאם כל ימי עולם". אלא, משמע הכי ומשמע הכי.
עא תניא, רבי מאיר אומר: נאמר:  "ירא אלהים" באיוב, ונאמר:  "ירא אלהים" באברהם, מה "ירא אלהים" האמור באברהם, מאהבה, אף "ירא אלהים" האמור באיוב, מאהבה. ואברהם גופיה מנא לן? דכתיב:  "זרע אברהם אהבי".  מאי איכא בין עושה מאהבה לעושה מיראה? איכא הא דתניא: רבי שמעון בן אלעזר אומר: גדול העושה מאהבה יותר מן העושה מיראה, שזה תלוי לאלף דור וזה תלוי לאלפים דור. הכא כתיב:  "ועשה חסד לאלפים לאהבי", והתם כתיב:  "ולשמרי מצותו לאלף דור". התם נמי כתיב: "לאהביו ולשמרי מצותו לאלף דור"? האי, לדסמיך ליה, והאי, לדסמיך ליה. הנהו תרי תלמידי דהוו קימי קמיה דרבא, חד אמר ליה: אקריוןבחלמאי:  "מה רב טובך אשר צפנת ליראיך". וחד אמר ליה: אקריון בחלמאי:  "וישמחו כל חוסי בך לעולם ירננו" וגו'. אמר להו: תרויכו [רבנן] צדיקי גמורי אתון, מר, מאהבה, ומר, מיראה.