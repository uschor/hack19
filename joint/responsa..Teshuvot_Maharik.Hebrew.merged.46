<b>ואשר </b>שאלת ממעשה שהיה בגוואר"דא בנישואין הנה שמע השומע וטעה דמעשה שהיה כך היה שראיתי בעד החלון בבית מלוני אשר הייתי שם עם חבורה גדולה מבחורים וגם נכבדים אשר היו שם והיו נושאים כליהם על כתפם בלי שום דרך לבישה אלא בחבילה ממש וכן אלה מקל בידם ברחוב העיר בלי שום ערוב וצערתי עליהם ואמרתי האם הותרה שבת והנחתי לעשות כן לפי שעה ואולי כי נאמר אלי אחר כך בשם גברא רבה אשר הזכירו שם ואמרו שהתיר באומרו שלא היה דר שם כי אם יהודה אחד ואף כי העיר אין מוקפת חומה. ופשיטא דכל הפחות בעינן שתהא ראויה לנעל בלילה קודם שיהיה לו דין חצר של רבים להתיר היהודים הדרים שמה ואפילו נעילות ממש בעינן לדעת התוספות מ"מ סמכו בשם הרב ההוא בהיות גוואר"דו מוקפת הרים סביב לה מג' רוחות ומצד רביעית יש שם כעין שער כך אמרו לי בשמו. ואולם לא האמנתי לדבריהם שיטעה הרב ההוא בדבר זה באולי לא סיימוהו קמיה שהרי יש כאן שיבושים דקים ליה בגויה דלא הוה טעי בהו. א הראשון כי היו שם שני ישראלים אוסרים זה על זה דאע"ג דהיו דרים בחצר אחת מ"מ כל אחד היה אוכל במקום מיוחד לו. ופשיטא דמקום פיתא גורם כמו שפסקו כל הפוסקים. זאת ב ועוד אחרת כי אין העיר נעולה בדלתות כלל ולא ראויה להנעיל כי פרוצה אין חומה וגם ההרים אשר סביב לה אין מקיפים לה מכל וכל אלא יש ריוח דרך הרים בין הר להר כאשר ראוי עיני ועוד דאפי' תינוקות של בית רבן יודעים דבעינן היקף לדירה לאפוקי ממחיצת ההרים וכדקתני התם בהדיא לגבי שבת בתל או במערה דאם היא יותר מבית סאתים דאין מטלטלים בו אלא בד' אמות מאחר שלא הוקף לדירה כ"ש היקף הרים אשר לא הוקפו לדירה ואפילו תפיסת ידי אדם אין בהם והקפה עולה יותר מאלף הרים. ועוד דהיאך יטעה אדם להתיר מכח היקף הרים שהרי אם נסמוך על היקף הרים נצטרך לומר שכל השדות והכרמים אשר בתוך ההיקף ההוא הם כחצר אחד של רבים ואם באנו לצרף כל ההיקף הזה ולעשותו כחצר אחת מכח הרים המקיפי' א"כ הוי כמו קרפף יותר מב' סאתים שנזרע רובו דאסור לטלטל אפילו שלא במקום הזריעה שהרי הזריעה יתר על הבנין עשרים פעמים ויותר. אלו הם הטעמים אשר מחמתם אסרתי ואוסרני. לא ידעתי ג במה נסתפקת בעניין האורח והבעל בית שהרי דבר פשוט הוא דכל היכא שיש לכל אחד מקום פיתא לעצמן חשוב כל אחד כבעל בית ואוסרים זה על זה ודווקא במשאיל מקום לחבירו אפיים ובשילה ביחד דאיכ' לאסתפוקי כמו שנסתפקו הפוסקים בזה אפי' בכה"ג כ' בהגה"ה דצריך ערוב בלא ברכה והיכא שאוסרים זע"ז לא שנא אורח על בעל בית ולא שנא בעל הבית על האורח ולא תמצא חלוק אלא לעניין בני אדם הדרים בחצר אחד מהם ולא ערב וע"ש. ושלום מאתי הצעיר יוסף קולון בן מהר"ר שלמה זלה"ה: