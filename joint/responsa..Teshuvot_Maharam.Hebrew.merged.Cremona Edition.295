<b>ומה </b>שטען עליו ראובן שהוא וחבירו נתנו לו סוס לרכוב עליו ופשע בו ונתנו לגוי להוליכו ונאבד. אם שותפין הם כמו שמוכיח מתוך כתבך אם ראובן מיטפל להתעסק ולשמור במקצת ממון שיש להם בשותפות. אפילו אם פשע שמעון בסוס ונאבד פטור. דקיימא לן פשיעה בבעלים פטור. אמנם אם חושדים אותו שמא עיכבו לעצמו. ישבע שלא עיכבו. ובלאו הכי יכולים הם להשביעו שבועת השותפין שלא בטענה. וגם הוא יכול להשביע אותם דשותפים נשבעין שלא בטענה כדתנן בפרק כל הנשבעין שבועות דף מח כל זמן שלא חלקו. ואף אם חלקו נשבעין. אם נתגלגל שבועה להם ממקום אחר מגלגלין: ואם אינם שותפין. ישבע שהוא כדבריו שלא בא לידו. אם הוא טוען טענת בריא ואם טען איני יודע כמו שמשמע מתוך הכתב דקטעין כמדומה אני ישבע שאינו יודע אם מסרו לו הסוס אם לאו ויפטר. דקיימא לן מנה לי בידך והלה אומר איני יודע פטור אבל הוא אינו יכול להשביעו כיון דלא טעין טענת בריא ואם כופר ואומר שאינם שותפים אין נשבעין בטענת שמא אלא הנך דפ' כל הנשבעין דמורו היתירא: 