א"ר חנינא בראשונה היו משפחות עומדות ואבלים עוברין משרבה תחרות בציפורין התקין ר"י בן חלפתא שיהו המשפחות עוברות והאבלים עומדים א"ר שמעון דתוספתא חזרו הדברים ליושנן:
נשים ועבדים וקטנים פטורין מק"ש ומן התפילין וחייבין בתפלה ובמזוזה ובבה"מ:
נשים מניין  ולמדתם אותם את בניכם את בניכם ולא את בנותיכם.  עבדים מניין שנאמר  שמע ישראל ה' אלהינו ה' אחד את שאין לו אדון אלא הקב"ה יצא העבד שיש לו אדון אחר.  קטנים מניין  למען תהיה תורת ה' בפיך בשעה שהוא תדיר בה.  וחייבין בתפילה כדי שיהא כל אחד ואחד מבקש רחמים על עצמו.  ובמזוזה דכתיב  וכתבתם על מזוזות ביתך ובשעריך.  וברכת המזון דכתיב  ואכלת ושבעת וברכת את ה' אלהיך.  תמן תנינן כל מצות עשה שהזמן גרמא אנשים חייבים והנשים פטורות וכל מ"ע שלא הזמן גרמא אחד אנשים ואחד נשים חייבין אי זהו מצות עשה שהזמן גרמא כגון סוכה לולב שופר ותפילין ואי זו היא מצות עשה שאין הזמן גרמא כגון אבידה ושילוח הקן מעקה וציצית ר' שמעון פוטר את הנשים ממצות ציצית שהיא מצות עשה שהזמן גרמא