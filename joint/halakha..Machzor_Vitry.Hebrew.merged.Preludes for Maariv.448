<big><strong>תמח.</strong></big><br><b>תוספות: </b><b>אור</b> יום הנף ספירה הוכשרה בנוהגים. לציון נדחה קרוא דרושה עלות גיהים. בניין מפואר כרך מחמד לב וגיהים. משכני עליון בעשר מעלות קודש גבוהים. גיל לבבות לבנון המלבן ניצוחים שלוהים. נכבדות מדובר בך. עיר האלהים: דרישות לדרוש בשכנך. מקום כיפור שלים. סלולי ציון מבקשים תפקידם הרם מכשוליים. המון חוגג עלות יראה התר שלשליים. עת כי בא לחננה בלי רשוליים. ומהקרוב לה קרב ביכורי נדבה אביב בטוהר שוליים. פצחו רננו יחדיו חורבות ירושלים: זורזו להקדים שלוחים <b>דיני</b> גיא נבואות. צאת מבערב עשות. כריכות מאביבי תבואות. חול ושבת כרבים מלאכותיו בשילוש באות. קובצו עיירות הסמוכות לה. עסק גדול לנאות. חשיבה קצרוהו ונתנוהו לקופות לעזרה מובאות. מה ידידות משכנותיך. ה' צבאות: טובה כפולה ומוכפלת למקום עלינו לאמר. ריבה עומרים במדבר כנגדם אחד אחד לתמור. יחבט וניתן לאביב האור בכולו לנמור. שטחוהו בעזרה עמלו לרוח חיים לכמור. כמה ככרי מור לסנטיר הלז לזמור. שבועות חוקות קציר ישמור: תוכן בלתת וציבור. ונגרס בלי חסרון. בשלש עשרה נפה יוציאו ממנו עשרון. נתן שמנו ולבונתו יצק ובלל בהידרון. הניף והגיש. קמץ ומלח והקטיר הזכרון. מזיר שלחן גבוה זכו בשירי הדורון. כל זכר בבני אהרן: קירב העומר שוקי ירושלם מליאים מעוטרים. בזריזות בית דין מחצות רחוקים מותרים. מרחוק את ה' זכרו מזכירים ונוהרים. ירושלם הבנויה תעלה על לבבכם נמהרים. חזקו ותזכו לשמוע שיר ישורר להרים. בית ה' בראש ההרים: לביתך נאוה קודש נוה תהילה חומל. בית יער הלבנון מלבלב מגדים וגומל. זהב פרוויים פירות פרחיו עוד מהאמל. לזרעו של יצחק ביום הגמל. ארוממך בעיטור ביכורים בקלתות מוזהבות ולא בתרמל. כבוד הלבנון ניתן לך הר  הכרמל: יראה כיפת המוקד תשלום שלם סביבייך. שמך בשם  מלכך שערייך. כשבטייך בהסיבייך. העת כעדי תלבשי הדר סבייך במסיבייך. עוד תעדי תופייך. טילול רוביך ברחובייך. שירות כהנייך באביבייך. נעימות לוייך באבובייך. שאלו את שלום ירושלם אוהבייך: יתירה חיבתך ירושלם בנוי שבעים שמותייך. כעיר שחוברה לה הופקדו שומרי חומותייך. מזכירים לכוננך לשומך תהילה בארץ ליישב שוממותיך. באחוה ורעות ומקדשי יה ברמה נוייותייך. אדברה ואבקשה טוב ושלום באר מנותייך. יהי שלום בחילך ושלוה בארמנותייך: ופרוס: