מנחות פרק ד - ו מלאכא אשכחיה לרב קטינא דמיכסי סדינא. אמר ליה: קטינא קטינא, סדינא בקיטא, וסרבלא בסיתוא, ציצית [של תכלת] מה תהא עליה? אמר ליה: ענשיתו א'עשה'? אמר ליה:  בזמן דאיכא ריתחא ענשינן.
ז תניא:  "וראיתם אתו וזכרתם". ראה מצוה זו וזכר מצוה אחרת התלויה בה, ואיזו זו? קריאת שמע, דתנן: מאימתי קורין את שמע בשחרית? משיכיר בין תכלת ללבן. תניא אידך: "וראיתם אתו, וזכרתם את כל מצות ה'", ראה מצוה זו וזכר מצוה אחרת הסמוכה לך, ואיזו זו? [מצות] כלאים, דכתיב:  "לא תלבש שעטנז, [צמר ופשתים יחדו], גדלים תעשה לך". תניא אידך, "וראיתם אתו וזכרתם את כל מצות ה'", שקולה מצוה זו כנגד כל המצות כלן. ותניא אידך: "וראיתם אתו וזכרתם את כל מצות ה', ועשיתם אתם", ראיה מביאה לידי זכירה, זכירה מביאה לידי מעשה. רבי שמעון בן יוחאי אומר: כל  [הזריז] במצוה זו, זוכה ומקבל פני שכינה. כתיב הכא: "וראיתם אתו", וכתיב התם:  "את ה' אלהיך תירא ואתו תעבד". תניא, היה רבי מאיר אומר: מה נשתנה תכלת מכל מיני צבעונין? מפני שהתכלת דומה לים, וים דומה לרקיע, ורקיע דומה  לכסא הכבוד. שנאמר:  "ותחת רגליו כמעשה לבנת הספיר וכעצם השמים לטהר". וכתיב   "כמראה אבן ספיר דמות כסא". תניא, היה רבי מאיר אומר:  [גדול] ענשו של לבן [יותר] מענשו של תכלת. משל למה הדבר דומה? למלך שאמר לשני עבדיו, לאחד  [אמר]: הבא לי חותם של טיט! ולאחד אמר: הבא לי חותם של זהב! ופשעו שניהם ולא הביאו. איזה ענשו מרבה? [הוי אומר]: זה שאמר לו הבא לי [חותם] של טיט ולא הביא.
ח תנו רבנן: חביבין ישראל שסבבן הקדוש ברוך הוא במצוות; תפלין בראשיהן, תפלין בזרועותיהן, ציצית בבגדיהן, מזוזות בפתחיהן. ועליהם אמר דוד:  "שבע ביום הללתיך על משפטי צדקך". ובשעה שנכנס דוד למרחץ וראה  [עצמו עומד] עירם, אמר: אוי לי שאעמד עירם בלא מצוות. כיון שנזכר במילה שבבשרו, נתישבה דעתו. לאחר שיצא אמר עליה שירה, שנאמר:  "למנצח על השמינית מזמור לדוד", על המילה שנתנה בשמיני. רבי אליעזר בן יעקב אומר: כל שיש לו תפלין בראשו ותפלין בזרועו וציצית בבגדו ומזוזה בפתחו, הכל בחזוק שלא יחטא, שנאמר:  "והחוט המשלש לא במהרה ינתק". ואומר:  "חנה מלאך ה' סביב ליראיו ויחלצם".
ט היה רבי מאיר אומר: חיב אדם לברך מאה ברכות בכל יום, שנאמר:  "ועתה ישראל מה ה' אלהיך שאל מעמך".  [רב] חיא בריה דרב אויא, בשבתא וביומי טבי טרח וממלא להו באספרמקי ומגדי.
תניא, היה רבי מאיר אומר: חיב אדם לברך שלש ברכות בכל יום, ואלו הן: "שלא עשני גוי", "שלא עשני אשה", "שלא עשני בור". רב אחא בר יעקב שמעיה לבריה דהוה מברך: "שלא עשני בור", אמר ליה: כולי האי נמי? אמר ליה: ואלא מאי מברך? "שלא עשני עבד". הינו אשה? עבד זיל טפי.
תנו רבנן: חלזון זה, גופו דומה לים, ובריתו דומה לדג, ועולה אחד לשבעים שנה, ובדמו צובעין תכלת, לפיכך דמיו יקרים.
י תניא: אמר רבי נתן: אין לך כל מצוה קלה שבתורה שאין מתן שכרה בעולם הזה, ובעולם הבא  איני יודע כמה. צא ולמד ממצות ציצית. מעשה באדם אחד שהיה זהיר במצות ציצית. שמע שיש זונה  בכרכי הים שנוטלת ארבע מאות זהובים בשכרה. שגרלה ארבע מאות זהובים, וקבעה לו זמן. כשהגיע זמנו, הלך וישב על  [הפתח], נכנסה שפחתה ואמרה לה: אותו אדם ששגר ליך ארבע מאות זהובים בא ויושב על הפתח. אמרה לה: יכנס. נכנס. הציעה לו שבע מטות, שש של כסף  [ואחת] של זהב. ובין כל אחת ואחת  [סלם] של כסף, ועליונה של זהב. ועלתה וישבה על גבי העליונה [כשהיא] ערמה. ואף הוא עלה לישב עירם כנגדה. באו [ארבע] ציציותיו וטפחו לו על פניו, נשמט וישב על גבי קרקע. ואף היא נשמטה וישבה על גבי קרקע. אמרה לו: גפה של רומי, שאין אני מניחתך עד שתאמר לי מה מום ראית בי. אמר לה: העבודה, שלא ראיתי אשה יפה כמותך, אלא מצוה אחת צוה אלהינו וציצית שמה. וכתיב בה:  "אני ה' אלהיכם", שתי פעמים; אני הוא שעתיד לפרע, ואני הוא שעתיד לתן שכר. ועכשיו נדמו עלי כארבעה עדים. אמרה לו: העבודה, שאיני מניחתך עד שתאמר לי מה שמך,  [ומה שם] עירך, ומה שם רבך, ומה שם בית מדרשך שאתה לומד בו תורה. כתב ונתן בידה. עמדה וחלקה כל נכסיה; שליש למלכות ושליש לעניים ושליש נטלה בידה, חוץ מאותן מצעות, ובאת לבית מדרשו של רבי חיא. אמרה לו: רבי, צוה עלי ויעשוני גיורת. אמר לה: בתי, שמא עיניך נתת באחד מן התלמידים? הוציאה הכתב מידה ונתנה לו. אמר לה: לכי זכי במקחך. אותן מצעות שהציעה לו באסור, הציעה לו בהתר. זה מתן שכרו בעולם הזה, ולעולם הבא איני יודע כמה.
יא אמר רב ששת: כל מי שאינו מניח תפלין עובר בשמונה 'עשה'. כל שאינו עושה לו ציצית בבגדו עובר בחמשה 'עשה'. כל כהן שאינו עולה לדוכן עובר בשלשה 'עשה'. כל שאין לו מזוזה בפתחו עובר בשני 'עשה'; 'וכתבתם', 'וכתבתם'. אמר ריש לקיש: כל המניח תפלין מאריך ימים, שנאמר:  "אדני עליהם יחיו, ולכל בהן חיי רוחי ותחלימני והחייני".
יב "כה אמר ה' [אלהים]: בראשון באחד לחדש תקח פר בן בקר תמים וחטאת את המקדש".  'חטאת'? עולה היא! אמר רבי יוחנן: פרשה זו, אליהו עתיד לדורשה. רב אשי אמר:  מלואים הקריבו בימי עזרא כדרך שהקריבו בימי משה. תניא נמי הכי, רבי יהודה אומר: פרשה זו, אליהו עתיד לדורשה. אמר לו רבי יוסי: מלואים הקריבו בימי עזרא כדרך שהקריבו בימי משה. אמר לו: תנוח דעתך שהנחת את דעתי.  "כל נבלה וטרפה מן העוף ומן הבהמה, לא יאכלו הכהנים". כהנים הוא דלא יאכלו, הא ישראל יאכלו? אמר רבי יוחנן: פרשה זו, אליהו עתיד לדורשה.  [רבינא] אמר: כהנים איצטריך ליה, סלקא דעתך אמינא: הואיל ואשתריא מליקה לגביהו, תשתרי נמי נבלה וטרפה, קא משמע לן.  "וכן תעשה בשבעה בחדש, מאיש שגה ומפתי וכפרתם את הבית". 'שבעה', אמר רבי יוחנן: אלו שבעה שבטים שחטאו, ואף על פי שאינם רבו של קהל. 'חדש',  [אם חדשו] ואמרו חלב מתר. "מאיש שגה ומפתי", מלמד שאין חיבים אלא על העלם דבר עם שגגת מעשה. אמר רב יהודה, אמר רב: זכור אותו האיש לטוב, וחנניה בן חזקיה בן גוריון שמו, שאלמלא הוא, נגנז ספר יחזקאל, שהיו דבריו סותרין דברי תורה, מה עשה?  [העלה] שלש מאות גרבי שמן, וישב בעליה ודרשו.