נזיר פרק ו - איבעיא להו: האי מזיא, מלתחת רבי, או מלעיל? למאי נפקא מינה? לנזיר שגלחוהו לסטים ושירו בו כדי לכוף ראשו לעקרו, [אי אמרת: מלתחת רבי, נזירות, הא שקליה, אלא אי אמרת: מלעיל רבי, מאי דאקדיש הא קאים. תא שמע: מהא אינבאחיה, דקאים בעוקבא דבינתא, ואי סלקא דעתך, מלתחת רבי, ברישא דבינתא בעי למיקם? [לעולם מלתחת רבי, ואגב חיותא נחית ואזיל אינבא. תא שמע: אינבא מתה ברישא דבינתא, ואי סלקא דעתך, מלעיל רבי, בעיקבא דבינתא בעי למיקם! התם נמי משום דלית בה חילא, שרוגי שריגא ואזיל. תא שמע: מבלוריתדכושיים, דבתר דמגדלין לה, רפיא מלתחת. התם נמי אידי דקמטא היא, משיכבא דרפיא. תא שמע: מסקרתא דרפי עמרא מלתחת, ותניא]. ותו, כד צבעין סביא דיקנהון, חורין עקבי נימהון, שמע מינה מלתחת רבי, שמע מינה.