ובאת. לרבות בית דין שביבנה.

אל הכהנים הלוים. מצות בית דין שיהיו בו כהנים ולוים.

יכול  אם אין בו, יהיה פסול? תלמוד לומר ואל השופט, אף על פי שאין בו כהנים ולוים - כשר.

אשר יהיה בימים ההם.  אמר רבי יוסי הגלילי, וכי תעלה על דעתך, שאדם הולך אצל שופט שלא נמצא בימיו? אלא שופט שהוא כשר  באותן הימים. היה קרוב ונתרחק - כשר. [דבר אחר, אין לך אלא שופט שבימיך.] וכן הוא אומר  אל תאמר מה היה, שהימים הראשונים היו טובים מאלה, כי לא מחכמה שאלת על זה.

ודרשת והגידו לך את דבר המשפט. אלו דקדוקי משפט.
