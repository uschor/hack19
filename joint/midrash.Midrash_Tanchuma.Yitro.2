‎וישמע יתרו. יש שמע והפסיד. ויש שמע ונשכר. יואש שמע והפסיד, שנאמר: אז שמע המלך אליהם . לפיכך, ואת יואש עשו שפטים . וכן שמעו עמים ירגזון . אבל יתרו שמע ונשכר, שהיה כמר לעבודה זרה ובא ונדבק למשה ונכנס תחת כנפי השכינה וזכה ליתר פרשת הדינין לישראל, שאמר למשה, לא טוב הדבר אשר אתה עשה.
ואתה תחזה מכל העם אנשי חיל, גבורים בתורה. כענין שנאמר: גברי כח עשי דברו . יראי אלהים, כמשמעו. אנשי אמת, עומדין על אמתו של דין. שנאי בצע, שונאי ממון עצמן, כל שכן ממון של אחרים. יהא אומר, אפלו אתה שורף גדישי, אפלו קוצץ את כרמי, כהגן אני דינו.