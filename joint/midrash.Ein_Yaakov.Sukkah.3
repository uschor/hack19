סוכה פרק ג - י אמר רבי יוחנן משום רבי שמעון בן יוחאי: מאי דכתיב:  "כי אני ה' אהב משפט, שנא גזל בעולה". משל למה הדבר דומה? למלך בשר־ודם, שהיה עובר על בית המכס, אמר לעבדיו: תנו מכס למוכסים, אמרו לו עבדיו: אדונינו המלך, כל המכס שלך הוא. אמר להם: ממני ילמדו עוברי דרכים שלא יבריחו עצמם מן המכס. ואף הקדוש ברוך הוא כך אמר: "כי אני ה' אהב משפט" וגו'. ממני ילמדו בני ויבריחו עצמן מן הגזל. אתמר נמי, אמר רבי אמי: יבש פסול, מפני שאין לו הדר. גזול פסול, מפני דהוה [ליה] מצוה הבאה בעברה.
יא אמר רבי מריון, אמר רבי יהושע בן לוי, ואמרי לה, תני רבה בר מרי משום רבן יוחנן בן זכאי: שתי תמרות יש בגי בן הנם, ועולה עשן מביניהם. וזו היא ששנינו: "ציני הר הברזל כשרות", וזו היא פתחה של גיהנם.
מתניתין. והיכן היו מנענעין? ב"הודו לה'" תחלה וסוף, ו"באנא ה' הושיעה נא", דברי בית הלל. ובית שמאי אומרים: אף ב"אנא ה' הצליחה נא". אמר רבי עקיבא: צופה הייתי ברבן גמליאל ורבי יהושע, שכל העם היו מנענעין בלולביהן, והם לא נענעו אלא ב"אנא ה' הושיעה נא".
אמר רבי יוחנן: מוליך ומביא למי שארבע רוחות שלו. מעלה ומוריד למי שהשמים והארץ שלו. 
במערבא מתנו הכי, אמר רבי חמא בר עוקבא אמר רבי יוסי בר חנינא: מוליך ומביא, כדי לעצר רוחות רעות. מעלה ומוריד, כדי לעצר טללים רעים. אמר רבי יוסי בר אבין, ואיתימא רבי יוסי בר זבידא: זאת אומרת, שירי מצוה, מעכבין את הפרענות, שהרי תנופה, שירי מצוה היא, ועוצרת רוחות וטללים רעים. אמר רבא: וכן לולב. רב אחא בר יעקב ממטי ליה ומיתי ליה, אמר: דין, גירא בעיניה דשטנא, ולאו מלתא היא, משום דאתי לאגרויי ביה.
מתניתין. מי שהיה עבד או אשה או קטן מקרין אותו, עונה אחריהן מה שהם אומרים, ותהי לו מארה. [אם היה גדול מקרא אותו, עונה אחריו "הללויה". מקום שנהגו לכפל, יכפל. לפשט, יפשט. לברך, יברך. הכל כמנהג המדינה]. גמרא. תנו רבנן: באמת אמרו: בן מברך לאביו, ועבד מברך לרבו, ואשה מברכת לבעלה. אבל אמרו חכמים: תבוא מארה לאדם, שאשתו ובניו מברכין לו.
יב אמר רבי שמעון בן פזי, אמר רבי יהושע בן לוי משום בר קפרא: מנין לשומע כעונה? שנאמר:  "את כל דברי הספר אשר קרא  מלך יהודה". וכי יאשיהו קראו? והלא שפן קראו! שנאמר:  "ויקראהו שפן  לפני המלך". אלא מכאן לשומע כעונה. ודילמא, לבתר דקרינהו שפן, עיין ביה איהו וקרינהו? אמר רב אחא בר יעקב: לא סלקא דעתך, דכתיב:  "יען רך לבבך ותכנע מפני ה' בשמעך", "בשמעך" ולא "בקראך"! אמר רבא: לא לימא איניש, "ברוך הבא", והדר "בשם ה'", אלא לימא: "ברוך הבא בשם ה'" כהדדי.  ואמר רבא: לא לימא איניש, "יהא שמיה רבא", והדר "מברך", אלא: "יהא שמיה רבא מברך" כהדדי. אמר רב ספרא: משה, שפיר קאמרת? אלא הכא והתם אמרי, אסוקי מלתא היא, ולית לן בה.
יג כתיב ביחזקאל  "ויקח מזרע הארץ ויתנהו בשדה זרע, קח על מים רבים צפצפה שמו". אמר רבי אבהו: אמר הקדוש ברוך הוא: אני אמרתי שיהו ישראל לפני כ"קח על מים רבים", ומאי ניהו? ערבה! והם שמו עצמם כצפצפה בין ההרים.
משנה. מקום שנהגו לברך,  יברך. אמר אביי: לא שנו אלא לאחריו, אבל לפניו, מצוה לברך. דאמר רב יהודה, אמר שמואל: כל המצוות כלן, מברך עליהן עוברלעשיתן. ומאי משמע, דהאי 'עובר', לישנא דאקדומי הוא? אמר רב נחמן בר יצחק: דכתיב:  "וירץ אחימעץ דרך הככר ויעבר את הכושי". אביי אמר: מהכא:  ["והוא עבר לפניהם". ואבעית אימא מהכא]:  "ויעבר מלכם לפניהם, וה' בראשם".
מנא לן, דעבדינן זכר למקדש? אמר רבי יוחנן: דאמר קרא:   ["כי אעלה] ארכה לך וממכותיך ארפאך, נאם ה', כי נדחה קראו לך, ציון היא, דרש אין לה". "דורש אין לה", מכלל, דבעי דרישה.
ומעשה ברבן גמליאל ורבי יהושע ורבי אלעזר בן עזריה ורבי עקיבא שהיו באין בספינה, ולא היה לולב אלא לרבן גמליאל בלבד, שלקחו באלף זוז. נטלו רבן גמליאל ויצא בו, [ונתנו לרבי יהושע וכו'], למה ליה למימר: שלקחו באלף זוז? להודיעך כמה מצוות חביבות עליהן.
קטן היודע לנענע. תנו רבנן: קטן היודע לנענע, חיב בלולב. להתעטף, חיב בציצית. לשמר תפלין, אביו לוקח לו תפלין. יודע לדבר, אביו מלמדו תורה וקריאת שמע. 'תורה', מאי היא? אמר רב המנונא:  "תורה צוה לנו משה מורשה קהלת יעקב". קריאת שמע, מאי היא? פסוק ראשון.