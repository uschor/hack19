אז ישיר משה וגו' , זש"ה אתי מלבנון כלה  . לא היה צריך לומר אלא אתי מלבנון   מהו אתי מלבנון תבואי, אלא לעולם הבא הקב"ה מביא ומכנס גליותיהן של ישראל, והן הולכין לירושלים, והשכינה תצא לאנפטי  שלהם, שנאמר אתי מלבנון תבואי.  
ד"א אתי מלבנון כלה, אמר ר' לוי אמר הקב"ה עמכם הייתי בשעבודה של מצרים. אמר ר' ברכיה הכהן דרש ר' לוי בר סוסי ויראו את אלהי ישראל , משנגאלו, ותחת רגליו כמעשה לבנת הספיר , עד שלא נגאלו, במקום שדרכה של לבינה  היתה נתונה. גדול היה שעבודה של בבל מן שעבודה של מצרים, במצרים כתיב ותחת רגליו כמעשה לבנת הספיר, ובבבל כתיב כמראה אבן   וגו' , במצרים כתיב וימררו את חייהם בעבודה קשה , ובבבל כתיב והיה ביום הניח ה' וגו' ומן העבודה הקשה , אמר להם הקב"ה בבבל הייתי עמכם ובמצרים הייתי עמכם, הוי אתי מלבנון כלה. 
  אמר ר' יוסי בן שונם ר הוא ושמו אמנה, וכיון שהגליות מגיעות להר זה אומרות שירה, שנאמר תשורי מראש אמנה, בזכותו של אברם. מראש שניר , בזכותו של יצחק. וחרמון  בזכותו של יעקב.  
ד"א  בזכות מה זכו ישראל לומר שירה על הים, בזכות האמנה שהאמינו, מה כתיב למעלה מן הענין, וירא ישראל את היד הגדולה וגו'  . אמר ר' נחמיה בזכות מה אמרו שירה, בזכות האמנה שהאמינו תחילה, שנאמר ויאמן העם , תשורי מראש אמנה, בזכות האמנה זכו לומר שירה שנאמר אז ישיר משה וגו'.