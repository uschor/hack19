הוי רך כקנה שהרוח נושבת בו לכל רוח שתרצה שאין התורה מתקיימת אלא במי שרוחו נמוכה עליו למה נמשלה תורה למים לומר לך מה דרכו של מים אינן הולכין למקום גבוה אלא למקום נמוך כך אין התורה מתקיימת אלא במי שרוחו נמוכה עליו:
הרחק מן הכיעור ומן הדומה לו וקרב לדבר המתקבל ולכל הדומה לו והוי זהיר מהיועצך לפי דרכו
 וכל המעביר על מדותיו מעבירין לו על כל פשעיו שנאמר  מי אל כמוך נושא עון ועובר על פשע למי נושא עון למי שעובר על פשע:
כל המתנבל בדברי תורה סופו להתנשא בה שנאמר  אם נבלת בהתנשא. אם נבלת בדברי תורה בהתנשא
שכל המתנבל על ד״ת מוסיפין לו חכמה על חכמתו שנאמר  תן לחכם ויחכם עוד.
כל זמן שאדם חוטא מורא הבריות עליו וכל זמן שאינו חוטא מוראו על הבריות.
 וכל המזלזל בדבר אחד בד״ת חייב כרת שנ׳  כי דבר ה׳ בזה. 
כל שאין לו בושת פנים במהרה [הוא] חוטא. שנא׳  הכרת פניהם ענתה בם. וכל שיש לו בושת פנים לא במהרה [הוא] חוטא שנאמר  ובעבור תהיה יראתו על פניכם לבלתי תחטאו:
 האוכל לפני האורח . מגונה ממנו אורח מכניס אורח. מגונה ממנו האוכל לפני ת״ח. אורח המטריח אורח מגונה משלשתן. ר״מ אומר הנוטל מלפניו ונותן לבן בעל הבית. מעשה היה והרג בעל הבית את בנו.
כל המשפיל את עצמו מכוין את שמועתו וכל העובר על דברי חכמים חייב כרת וכל הפוסל פסול. אר״ע כך היה תחילת תשמישי לפני חכמים פעם אחת הייתי מהלך בדרך ומצאתי מת מצוה ונטפלתי בו בארבע׳ מילין עד שהבאתיו למקום בית הקברות וקברתיו וכשבאתי והרציתי דברים לפני ר״א ור' יהושע אמרו לי כל פסיעה ופסיעה שפסעת מעלה עליך כאילו היית שופך דמים אמרו להם למה בשעה שנתכוונתי לזכות נתחייבתי כרשע בשעה שלא נתכוונתי על אחת כמה וכמה באותה שעה לא זזתי מלשמש לחכמים הוא היה אומר דלא שימש לחכמים קטלא חייב:
הכניסן למרחץ בתחילה מעביר מסוהב ואח״כ מעביר את המנעלים ואח״כ מעביר את המכנסיים ואח״כ מפשיט את החלוק:
הנכנס למרחץ נותן כבוד ליוצא. והיוצא מן בית הכסא נותן כבוד לנכנס:  עד כאן מן המחזור וויטרי