<b>ואשר </b>שאלת על מצוה מחמת מיתה מצוה לתת לבנותיו כ' זקוקים ואין שומע כי אם האם ואחד מן היורשין. שאר היורשין יכולין לומר אין אנו מאמינים לאילו דקרובים הם ולא מהימני כדאמר. פ' יש נוחלין בבא בתרא דף קלד זה אחי אינו נאמן לגבי שאר אחין אבל יטול עמו בחלקו. ה"נ בנדון זה היורש ששמע עליו לקיים דברי אביו בחלקו לפי חשבון מטעם מצוה מחמת מיתה דהוי מטעם דברי שכיב מרע ככתובין וכמסורין דמי. וכופין אותו לקיים אם הוא מודה כי כן צוה לו אביו: 