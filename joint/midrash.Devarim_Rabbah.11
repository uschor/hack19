הלכה, אדם מישראל שעבר לפני התבה וטעה כיצד הוא צריך לעשות, כך שנו חכמים, העובר לפני התבה וטעה יעבר אחר תחתיו למדונו רבותינו, אמר רבי יוסי בר חנינא טעה בשלש ברכות הראשונות חוזר בתחלת מגן. רב הונא אמר אם טעה בשלש ברכות אמצעיות חוזר להאל הקדוש. רב אמר אם טעה בשלש אחרונות חוזר לתחלת מודים. דבר אחר, העובר לפני התבה וטעה יעבר אחר תחתיו, ומנין הוא מתחיל, מתחלת הברכה שטעה. ומהיכן למדו, מאבות העולם, למה, שלא היה אחד מתחיל אלא ממקום שפסק חברו, כיצד, אברהם ברך את יצחק, מנין, דכתיב : ויתן אברהם את כל אשר לו ליצחק, ומה נתן לו, רבי יהודה ורבי נחמיה, רבי יהודה אומר בכורה נתן לו, כענין שנאמר : וימכר את בכרתו ליעקב. רבי נחמיה אמר ברכה נתן לו, כענין שנאמר : ויתן לך האלהים. עמד יצחק לברך את יעקב, אמר, ממקום שפסק אבא משם אני מתחיל, אבא הפסיק בויתן, אף אני מתחיל בויתן, מנין, שנאמר: ויתן לך האלהים. ובמה חתם יצחק בקריה, שנאמר : ויקרא יצחק אל יעקב ויברך אתו, עמד יעקב לברך את השבטים, אמר, איני פותח אלא בקריה, שנאמר : ויקרא יעקב אל בניו, ובמה חתם, בזאת, שנאמר : וזאת אשר דבר להם אביהם, עמד משה לברך את ישראל, אמר, איני פותח אלא בזאת, מנין, ממה שקרינו בענין : וזאת הברכה.
דבר אחר, וזאת הברכה, זה שאמר הכתוב : מי יעלה בהר ה', רבנן אמרי מדבר במשה, מי יעלה בהר ה' זה משה, שנאמר : ומשה עלה אל האלהים וגו', : ומי יקום במקום קדשו זה משה, מנין, שנאמר : כי המקום אשר אתה עומד עליו אדמת קדש הוא. : נקי כפים זה משה, מנין, שנאמר : לא חמור אחד מהם נשאתי וגו', : ובר לבב זה משה. אמר רבי יצחק אפלו הדיוט אם אומר לחברו כזה, גנאי הוא לו, ומשה אמר : למה ה' יחרה אפך בעמך, אלא לבו ברור עליו שאינו תובע צרך עצמו אלא לצרכן של ישראל. : אשר לא נשא לשוא נפשי, זו נפשו של מצרי, שלא נטלה על חנם אלא כדין עשה. : ולא נשבע למרמה זה משה, שנאמר : ויואל משה לשבת את האיש. : ישא ברכה מאת ה' זה משה. אמר רבי תנחומא אל תהי קורא בו אלא ישיא ברכה לאחרים.
וזאת הברכה, זה שאמר הכתוב : רבות בנות עשו חיל ואת עלית על כלנה, מהו ואת עלית על כלנה, מדבר במשה, על שנתעלה יותר מן הכל. כיצד, אדם הראשון אומר למשה אני גדול ממך שנבראתי בצלמו של הקדוש ברוך הוא, מנין, שנאמר : ויברא אלהים את האדם בצלמו, אומר לו משה, אני נתעליתי יותר ממך, אתה כבוד שנתן לך נטל ממך, שנאמר : ואדם ביקר בל ילין, אבל אני זיו הפנים שנתן לי הקדוש ברוך הוא, עמי הוא, מנין, שנאמר : לא כהתה עינו ולא נס לחה. דבר אחר, נח אמר למשה אני גדול ממך שנצלתי מדור המבול, אמר לו משה אני נתעליתי יותר ממך, אתה הצלת את עצמך ולא היה בך כח להציל את דורך, אבל אני הצלתי את עצמי והצלתי את דורי כשנתחיבו כליה בעגל, מנין, שנאמר : וינחם ה' על הרעה אשר דבר לעשות לעמו, למה הדבר דומה לשתי ספינות שהיו בים והיו בתוכן שני קברניטים, אחד הציל את עצמו ולא הציל את ספינתו, ואחד הציל את עצמו ואת ספינתו, למי מקלסין לא לאותו שהציל את עצמו ואת ספינתו, כך נח לא הציל אלא את עצמו, אבל משה הציל את עצמו ואת דורו, הוי ואת עלית על כלנה. דבר אחר, אברהם אומר למשה אני גדול ממך שהייתי זן לעוברים ושבים, אומר לו משה אני נתעליתי יותר ממך, אתה היית זן בני אדם ערלים, ואני הייתי זן בני אדם מהולים, ולא עוד אלא את היית זן בישוב, ואני הייתי זן במדבר. יצחק אמר למשה אני גדול ממך שפשטתי את צוארי על גבי המזבח וראיתי את פני השכינה, אמר לו משה אני נתעליתי יותר ממך, שאתה ראית פני השכינה וכהו עיניך, מנין, דכתיב : ויהי כי זקן יצחק ותכהין עיניו מראת, מהו מראת, מראות בשכינה, אבל אני הייתי מדבר עם השכינה פנים בפנים ולא כהו עיני, מנין, שנאמר : ומשה לא ידע כי קרן עור פניו. יעקב אמר למשה אני גדול ממך שנפגשתי עם המלאך ונצחתי אותו, אמר לו משה אתה נפגשת עם המלאך בפירבורין שלך, ואני עולה אצלן בפירבורין שלהן והן מתיראין ממני, מנין, שנאמר : מלכי צבאות ידדון ידדון וגו', לפיכך אמר שלמה: רבות בנות עשו חיל וגו', אמר הקדוש ברוך הוא הואיל ונתעלה מן הכל הוא יברך את ישראל, וזאת הברכה.
דבר אחר, וזאת הברכה, אמר רבי שמואל בר נחמן, כיון שבא משה לברך את ישראל, באה התורה והקדוש ברוך הוא לברך את ישראל, וזאת הברכה, זו התורה, שנאמר בה : וזאת התורה אשר שם משה לפני בני ישראל. : אשר ברך משה זה משה, : איש האלהים זה הקדוש ברוך הוא, שנאמר : ה' איש מלחמה. וכל כך למה, לקים מה שנאמר : והחוט המשלש לא במהרה ינתק. דבר אחר, וזאת הברכה, אמר רבי תנחומא, אם אלהים למה איש, ואם איש למה אלהים, אלא, בשעה שהיה השלך ליאור של מצרים איש, ובשעה שנהפך לדם האלהים. דבר אחר, בשעה שברח מלפני פרעה איש, ובשעה ששקעו אלהים. דבר אחר, בשעה שעלה לרקיע איש, ומהו איש, לפני המלאכים שכלן אש. ובשעה שירד מן הרקיע אלהים, מנין, שכתוב : וייראו מגשת אליו. דבר אחר, בשעה שעלה לרקיע אלהים, כשם שאין המלאכים אוכלין ושותין, אף הוא לא אוכל ולא שותה, מנין, שנאמר : ויהי שם עם ה' וגו'. דבר אחר, מהו איש האלהים, אמר רב אבין מחציו ולמטה איש, מחציו ולמעלה האלהים.
מהו : לפני מותו, רבנן אמרי מה עשה משה, נטל את מלאך המות והשליכו לפניו, והיה מברך השבטים, כל אחד ואחד לפי ברכתו. אמר רבי מאיר, הלך מלאך המות אצל משה ואמר לו, הקדוש ברוך הוא שלחני אצלך שאתה מסתלק ביום הזה, אמר לו משה לך מכאן שאני מבקש לקלס להקדוש ברוך הוא, מנין, שכתוב : לא אמות כי אחיה ואספר מעשי יה. אמר לו, משה, מה אתה מתגאה, יש לו מי שיקלסוהו, השמים והארץ מקלסין אותו בכל שעה, שנאמר : השמים מספרים כבוד אל. אמר לו משה, ואני משתק אותן ומקלס אותו, שנאמר : האזינו השמים ואדברה וגו'. בא אצלו פעם שניה, מה עשה משה, הזכיר עליו שם המפרש וברח, מנין, שנאמר : כי שם ה' אקרא. כיון שבא אצלו פעם שלישית, אמר, הואיל ומן השם הוא, צריך אני לצדק עלי את הדין, מנין, שנאמר : הצור תמים פעלו. אמר רבי יצחק היתה נפשו של משה מתקשה לצאת והיה משה מסיח עם נפשו ואמר נפשי תאמר שבקש מלאך המות לשלט עליך, אמרה לו לא יעשה הקדוש ברוך הוא כן : כי חלצת נפשי ממות, ותאמר שראית אותן בוכין ובכית עמהן, אמרה לו : את עיני מן דמעה. אמר לה ותאמר שבקשו לדחות אותך לגיהנם, אמרה לו : את רגלי מדחי. אמר לה ולהיכן את עתידה להלך, אמרה לו : אתהלך לפני ה' בארצות החיים. כיון ששמע משה כך נתן לה רשות, אמר לה : שובי נפשי למנוחיכי וגו'. אמר רבי אבין כיון שנסתלק, התחתונים היו מקלסין אותו ואומרים : תורה צוה לנו משה, והעליונים מקלסין אותו ואומרים : צדקת ה' עשה וגו', והקדוש ברוך הוא מקלס אותו : ולא קם נביא עוד בישראל כמשה.
וזאת הברכה, הלכה אדם מישראל שעלה לקרות בתורה אין מתר לו לקרות עד שלא יברך, תחלה מברך ואחר כך קורא, ומשה בשעה שזכה לקבל התורה, תחלה ברך ואחר כך קרא. אמר רבי אלעזר איזו היא הברכה שברך משה בתורה תחלה, ברוך אתה ה' אלהינו מלך העולם אשר בחר בתורה הזאת וקדשה ורצה בעושיה. ולא אמר בעמליה, ולא אמר בהוגיה, אלא בעושיה, באלו שהן עושין את דברי תורה. בעושיה, אדם אומר למדתי חכמה ולא למדתי תורה מה אעשה אני שם, אמר הקדוש ברוך הוא לישראל חייכם כל החכמה וכל התורה דבר אחד קל הוא, כל מי שמתירא אותי ועושה דברי תורה, כל החכמה וכל התורה בלבו, מנין, שנאמר : ראשית חכמה יראת ה' שכל טוב לכל עשיהם. : יראת ה' טהורה עומדת לעד. : יראת ה' היא חכמה וגו'.
ולמה זכה משה שהקדוש ברוך הוא נתעסק עמו, אלא בשעה שירד למצרים והגיע גאלתן של ישראל, כל ישראל היו עסוקים בכסף וזהב, ומשה היה מסבב את העיר ויגע שלשה ימים ושלשה לילות למצוא ארונו של יוסף, שלא היו יכולים לצאת ממצרים חוץ מיוסף, למה, שכך נשבע להן בשבועה לפני מותו, שנאמר : וישבע יוסף את בני ישראל לאמר וגו', משנתיגע הרבה פגעה בו סגולה, וראתה משה שהוא עיף מן היגיעה, אמרה לו אדוני משה למה אתה עיף, אמר לה שלשה ימים ושלשה לילות סבבתי את העיר למצוא ארונו של יוסף ואין אני מוצא אותו, אמרה לו בא עמי ואראך היכן הוא, הוליכה אותו לנחל, אמרה לו במקום הזה עשו ארון של חמש מאות ככרים והשליכוהו בתוך הנחל החרטמים והאשפים, וכן אמרו לפרעה, רצונך שלא תצא אמה זו מכאן לעולם, העצמות של יוסף אם לא ימצאו אותן עד עולם אינם יכולים לצאת, מיד עמד משה על שפת הנחל ואמר, יוסף יוסף אתה ידעת היאך נשבעת לישראל, : פקד יפקד אלהים אתכם, תן כבוד לאלהי ישראל ואל תעכב גאלתן של ישראל, מעשים טובים יש לך, בקש רחמים לפני בוראך ועלה מן התהומות. מיד התחיל ארונו של יוסף מפעפע ועולה מן התהומות כקנה אחד, לקח אותו ושם אותו על כתפו והיה סובל אותו, וכל ישראל אחריו, וישראל היו סובלים את הכסף ואת הזהב שנטלו ממצרים, ומשה סובל ארונו של יוסף. אמר לו הקדוש ברוך הוא, משה, אתה אומר שדבר קטן עשית, חייך החסד הזה שעשית גדול הוא, ולא השגחת לכסף ולזהב, אף אני אעשה עמך החסד הזה ואתעסק עמך.
בשעה שהגיעו ימי משה לפטר מן העולם, אמר לו הקדוש ברוך הוא : הן קרבו ימיך, אמר לפניו רבונו של עולם, אחר כל היגיעה הזו אתה אומר לי הן קרבו ימיך, : לא אמות כי אחיה ואספר מעשי יה. אמר לו אי אתה יכול : כי זה כל האדם, אמר משה, רבונו של עולם דבר אחד אני מבקש ממך לפני מותי, שאכנס ויבקעו כל השערים שבשמים ותהומות ויראו שאין זולתך, מנין, שנאמר : וידעת היום והשבת אל לבבך וגו' אין עוד, אמר לו הקדוש ברוך הוא אתה אמרת ואין עוד, אף אני אומר : ולא קם נביא עוד בישראל כמשה וגו' לכל האתת והמופתים וגו' ולכל המורא הגדול אשר עשה משה לעיני כל ישראל.
הן קרבו ימיך למות, אמר רבי איבו אמר משה רבונו של עולם בדבר שקלסתיך בתוך ששים רבוא מקדשי שמך, בו קנסת עלי מיתה, שנאמר: הן קרבו ימיך למות, כל מדותיך מדה כנגד מדה, מדה רעה כנגד מדה טובה, מדה חסרה כנגד מדה שלמה, מדה צרה כנגד מדה רחבה. אמר לו הקדוש ברוך הוא למשה, אף זו מדה טובה היא שאמרתי לך הן, שנאמר : הנה אנכי שלח מלאך, : הן צדיק בארץ ישלם, : הנה אנכי שלח לכם את אליה הנביא. וכשם שעילית אותי על ששים רבוא, כך אני מעלה אותך לעתיד לבוא בתוך חמשים וחמשה רבוא צדיקים גמורים, שנאמר הן, הן בגימטריא הכי הוי, ה' חמשה נ' חמשים. 
אמר רבי יוחנן, עשר מיתות כתובות עליו על משה, ואלו הן: הן קרבו ימיך למות: : ומת בהר: : כי אנכי מת: : כי ידעתי אחרי מותי: : ואף כי אחרי מותי: : לפני מותו, : בן מאה ועשרים שנה במתו: : וימת שם משה עבד ה': : ויהי אחרי מות משה: : משה עבדי מת. מלמד שעד עשרה פעמים נגזר עליו שלא יכנס לארץ ישראל ועדין לא נתחתם גזר הדין הקשה עד שנגלה עליו בית דין הגדול, אמר לו, גזרה היא מלפני שלא תעבר, שנאמר : כי לא תעבר את הירדן, ודבר זה היה קל בעיניו של משה, שאמר, ישראל חטאו חטאות גדולות כמה פעמים, וכיון שבקשתי עליהם רחמים מיד קבל ממני, שנאמר : הרף ממני ואשמידם, מה כתיב תמן : וינחם ה' על הרעה. : אכנו בדבר ואורשנו, מה כתיב תמן : ויאמר ה' סלחתי וגו', אני שלא חטאתי מנעורי לא כל שכן כשאתפלל על עצמי שיקבל ממני, וכיון שראה הקדוש ברוך הוא שקל הדבר בעיניו של משה ואינו עומד בתפלה, מיד קפץ עליו ונשבע בשמו הגדול שלא יכנס לארץ ישראל, שנאמר : לכן לא תביאו את הקהל הזה, אין לכן אלא שבועה, שנאמר : ולכן נשבעתי לבית עלי. וכיון שראה משה שנחתם עליו גזר דין, גזר עליו תענית ועג עוגה קטנה ועמד בתוכה, ואמר, איני זז מכאן עד שתבטל אותה גזרה. באותה שעה מה עשה משה, לבש שק ונתעטף שק ונתפלש באפר ועמד בתפלה ובתחנונים לפני הקדוש ברוך הוא, עד שנזדעזעו שמים וארץ וסדרי בראשית, ואמרו שמא הגיע צביונו של הקדוש ברוך הוא לחדש את עולמו, יצתה בת קול ואמרה, עדין לא הגיע צביונו של הקדוש ברוך הוא לחדש את עולמו, אלא : אשר בידו נפש כל חי ורוח כל בשר איש, ואין איש אלא משה, שנאמר : והאיש משה ענו מאד מכל האדם אשר על פני האדמה. מה עשה הקדוש ברוך הוא באותה שעה, הכריז בכל שער ושער של רקיע ורקיע בכל בית דין ובין דין שלא יקבלו תפלתו של משה ולא יעלו אותה לפניו, מפני שנחתם עליו גזר דין, אותו מלאך שממנה על הכרזה אכזריאל שמו, באותה שעה קרא הקדוש ברוך הוא בבהלה ואמר להם למלאכי השרת רדו בבהלה ונעלו כל שערי רקיע ורקיע, שגבר קול התפלה כלפי מעלה ובקשו לעלות הרקיע מפני קול תפלתו של משה, שהיתה תפלתו דומה לחרב שהוא קורע וחותך ואינו מעכב, שהיתה תפלתו מעין שם המפרש שלמד מן זגזגאל רב סופר של בני מרום, על אותה שעה הוא אומר : ואשמע אחרי קול רעש גדול ברוך כבוד ה' ממקומו. ואין רעש אלא זיע, ואין גדול אלא משה, שנאמר : גם האיש משה גדול מאד בארץ מצרים בעיני עבדי פרעה ובעיני העם, מהו ברוך כבוד ה' ממקומו, בשעה שראו גלגלי מרכבה ושרפי להבה שאמר הקדוש ברוך הוא לא תקבלו תפלתו של משה, ולא נשא לו פנים ולא נתן לו חיים, ולא הכניסו לארץ ישראל, אמרו ברוך כבוד ה' ממקומו, שאין לפניו משוא פנים לא לקטן ולא לגדול. ומנין שהתפלל משה באותו הפרק חמש מאות וחמשה עשר פעמים, שנאמר : ואתחנן אל ה' בעת ההוא לאמר, ואתחנן בגימטריא הכי הוי. באותה שעה אמר משה לפני הקדוש ברוך הוא, רבונו של עולם, גלוי וידוע לפניך יגיעי וצערי שנצטערתי על ישראל עד שיהיו מאמינים לשמך, כמה צער נצטערתי עליהם במצות עד שקבעתי להן תורה ומצות, אמרתי כשראיתי בצרתן כך אראה בטובתן, ועכשו שהגיע טובתן של ישראל, אתה אומר לי לא תעבר את הירדן הזה, הרי אתה עושה תורתך פלסתר, דכתיב : ביומו תתן שכרו ולא תבוא עליו השמש כי עני הוא ואליו הוא נושא את נפשו ולא יקרא עליך אל ה' והיה בך חטא, זו היא שלום עבודה של ארבעים שנה שעמלתי עד שיהיו עם קדוש ונאמן, שנאמר : ויהודה עד רד עם אל ועם קדושים נאמן. מלאך סמא''ל הרשע ראש כל השטנים הוא, בכל שעה היה מספר מיתתו של משה, ואומר מתי יגיע הקץ או הרגע שבו ימות משה שארד ואטל נשמתו הימנו, ועליו אמר דוד : צופה רשע לצדיק ומבקש להמיתו, אין לך רשע בכל השטנים כלן כסמא''ל, ואין לך צדיק בכל הנביאים כמשה, שנאמר : ולא קם נביא עוד בישראל כמשה אשר ידעו ה' פנים אל פנים, משל למה הדבר דומה לאדם שנזדמן לסעודת חתן וכלה, והיה אותו האיש מצפה ואומר מתי יגיע שמחתם ואשמחה בה, כך היה סמא''ל הרשע מצפה נשמתו של משה ואומר מתי יהיה מיכאל בוכה ואני ממלא פי שחוק, עד שאמר לו מיכאל מה רשע אני בוכה ואתה משחק : אל תשמחי איבתי לי כי נפלתי קמתי כי אשב בחשך ה' אור לי, כי נפלתי מפטירתו של משה קמתי מפרנסתו של יהושע בשעה שהפיל ל''א מלכים. כי אשב בחשך בחרבן בית ראשון ואחרון, ה' אור לי לימות המשיח, עד כאן עלתה למשה שעה אחת, באותה שעה אמר משה לפני הקדוש ברוך הוא, רבונו של עולם, אם אין אתה מכניס אותי לארץ ישראל, הניח אותי בעולם הזה ואחיה ולא אמות. אמר לו הקדוש ברוך הוא למשה, אם לא אמיתך בעולם הזה היאך אחיך לעולם הבא, ולא עוד אלא שאתה עושה תורתי פלסתר, שכתוב בתורתי על ידך : ואין מידי מציל. אמר משה לפני הקדוש ברוך הוא, רבונו של עולם, אם אין אתה מכניס אותי לארץ ישראל הניח אותי כחיות השדה שהן אוכלין עשבים ושותין מים וחיין ורואין את העולם, כך תהא נפשי כאחת מהן. אמר לו : רב לך. אמר לפניו רבונו של עולם ואם לאו, הניח אותי בעולם הזה כעוף הזה שהוא פורח בכל ארבע רוחות העולם ומלקט מזונו בכל יום, ולעת הערב חוזר לקנו, כך תהא נפשי כאחת מהן. אמר לו, רב לך, מהו רב לך, אמר לו רב לך אשר דברת. כיון שראה משה שאין בריה יכולה להצילו מדרך המות, באותה שעה אמר : הצור תמים פעלו כי כל דרכיו משפט אל אמונה ואין עול צדיק וישר הוא. מה עשה משה נטל את המגלה וכתב עליה שם המפרש, וספר השיר עדין לא מלא לכתב עד שהגיע הרגע שבו ימות משה, באותה שעה אמר הקדוש ברוך הוא לגבריאל, גבריאל, צא והבא נשמתו של משה, אמר לפניו רבונו של עולם, מי שהוא שקול כנגד ששים רבוא איך אני יכול לראות במותו, ומי שיש בו דברים אלו איך אני יכול לעשות לו קצף. ואחר כך אמר לו למיכאל, צא והבא נשמתו של משה, אמר לפניו רבונו של עולם, אני הייתי לו רב והוא היה לי לתלמיד, ולא יכול אני לראות במותו. ואחר כך אמר לסמא''ל הרשע, צא והבא נשמה של משה, מיד לבש כעס וחגר חרבו ונתעטף אכזריות והלך לקראתו של משה, כיון שראה אותו שהוא יושב וכותב שם המפרש, וזהר מראהו דומה לשמש והוא דומה למלאך ה' צבאות, היה מתירא סמא''ל מן משה, אמר ודאי שאין המלאכים יכולין לטל נשמתו של משה, וטרם שהראה סמא''ל את עצמו למשה, היה משה יודע שבא סמא''ל, וכיון שראה סמא''ל את משה אחזתו רעדה וחיל כיולדה, ולא מצא פתחון פה לדבר עם משה, עד שאמר משה לסמא''ל : אין שלום אמר ה' לרשעים, מה תעשה בכאן, אמר לו לטל נשמתך באתי, אמר לו מי שגרך, אמר לו מי שברא את כל הבריות. אמר לו, אין אתה נוטל נשמתי. אמר לו כל באי העולם נשמתן מסורין לידי, אמר לו, יש בי כח מכל באי העולם. אמר לו, מה כחך, אמר לו אני בן עמרם שיצאתי ממעי אמי מהול, ולא נצרכתי למהלני, ובו ביום שנולדתי מצאתי פתחון פה, והלכתי ברגלי, ודברתי עם אבי ואמי, ואפלו חלב לא ינקתי, וכשהייתי בן שלשה חדשים התנבאתי ואמרתי שעתיד אני לקבל תורה מתוך להבי אש. וכשהייתי מהלך בחוץ נכנסתי לפלטרין של מלך ונטלתי כתר מעל ראשו, וכשהייתי בן שמונים שנה עשיתי אותות ומופתים במצרים, והוצאתי ששים רבוא לעיני כל מצרים, וקרעתי את הים לשנים עשר קרעים, והפכתי מי מרה למתוק, ועליתי ודרכתי דרך בשמים, והייתי תופס במלחמתן של מלאכים, וקבלתי תורה של אש, ודרתי תחת כסא אש, וסכתי תחת עמוד אש, ודברתי עמו פנים בפנים, ונצחתי בפמליא של מעלה, וגליתי רזיהם לבני אדם, וקבלתי תורה מימינו של הקדוש ברוך הוא, ולמדתי אותה לישראל, ועשיתי מלחמה עם סיחון ועם עוג שני גבורי עובדי כוכבים שבשעת המבול לא הגיעו מים לקרסליהן מפני גבהן, והעמדתי חמה ולבנה ברום עולם, והכיתים במטה שבידי והרגתים. מי יש בבאי עולם שיכול לעשות כן, לך רשע מכאן אין לך לומר כן, לך ברח מלפני, איני נותן נשמתי לך. מיד חזר סמא''ל והשיב דבר לפני הגבורה. אמר לו הקדוש ברוך לסמא''ל, בוא והבא נשמתו של משה, מיד שלף חרבו מתערו ועמד על משה, מיד קצף עליו משה ונטל את המטה בידו שחקוק בו שם המפרש ופגע בו בסמא''ל בכל כחו, עד שנס מלפניו, ורץ אחריו בשם המפרש ונטל קרן הודו מבין עיניו ועור את עיניו, עד כאן עלתה למשה. סוף רגע יצתה בת קול ואמרה, הגיע סוף מיתתך. אמר משה לפני הקדוש ברוך הוא, רבונו של עולם זכר אותו היום שנגלית עלי בסנה ואמרת לי : לכה ואשלחך אל פרעה והוצא את עמי בני ישראל ממצרים, זכר אותו היום שהייתי עומד על הר סיני ארבעים יום וארבעים לילה, בבקשה ממך אל תמסרני ביד מלאך המות. יצתה בת קול ואמרה לו אל תתירא, אני בעצמי מטפל בך ובקבורתך. באותה שעה עמד משה וקדש עצמו כשרפים וירד הקדוש ברוך הוא משמי שמים העליונים לטל נשמתו של משה, ושלשה מלאכי השרת עמו, מיכאל וגבריאל וזגזגאל, מיכאל הציע מטתו של משה, וגבריאל פרס בגד של בוץ מראשותיו, וזגזגאל מרגלותיו, מיכאל מצד אחד וגבריאל מצד אחד, אמר הקדוש ברוך הוא למשה, משה השקף עיניך זה על גב זה, והשקיף עיניו זה על גב זה, אמר לו הנח ידך על החזה, והניח ידו על החזה, אמר לו הקף רגליך זה על גב זה, הקיף רגליו זה על גב זה, באותה שעה קרא הקדוש ברוך הוא לנשמה מתוך גופו, אמר לה בתי מאה ועשרים שנה קצבתיך היותך בגופו של משה, עכשו הגיע קצך לצאת, צאי אל תאחרי. אמרה לפניו רבונו של עולם, יודעת אני שאתה אלה כל הרוחות וכל הנפשות, נפש החיים והמתים מסורין בידך, ואתה בראתני ואתה יצרתני ואתה נתתני בגופו של משה מאה ועשרים שנה, ועכשו יש גוף טהור בעולם יותר מגופו של משה, שלא נראה בו רוח סרוחה מעולם, ולא רמה ותולעה, לכן אני אוהבת אותו ואיני רוצה לצאת ממנו. אמר לה הקדוש ברוך הוא, נשמה, צאי אל תאחרי ואני מעלה אותך לשמי השמים העליונים, ואני מושיבך תחת כסא כבודי אצל כרובים ושרפים וגדודים. אמרה לפניו, רבונו של עולם, מאצל שכינתך ממרום ירדו שני מלאכים עזה ועזאל וחמדו בנות ארצות והשחיתו דרכם על הארץ עד שתלית אותם בין הארץ לרקיע, אבל בן עמרם מיום שנגלית אליו בסנה לא בא לאשתו, שנאמר : ותדבר מרים ואהרן במשה על אדות האשה הכשית אשר לקח כי אשה כשית לקח, בבקשה ממך תניחני בגופו של משה. באותה שעה נשקו הקדוש ברוך הוא ונטל נשמתו בנשיקת פה, והיה הקדוש ברוך הוא בוכה : מי יקום לי עם מרעים מי יתיצב לי עם פעלי און, ורוח הקדש אומר : ולא קם נביא עוד בישראל כמשה. שמים בוכין ואומרים : אבד חסיד מן הארץ. ארץ בוכה ואומרת : וישר באדם אין. וכשבקש יהושע רבו ולא מצאו היה בוכה ואומר : הושיעה ה' כי גמר חסיד כי פסו אמונים מבני אדם, ומלאכי השרת אומרים : צדקת ה' עשה, וישראל היו אומרים : ומשפטיו עם ישראל. אלו ואלו היו אומרים : יבוא שלום ינוחו על משכבותם הלך נכחו, : זכר צדיק לברכה ונשמתו לחיי עולם הבא. אמן כן יהי רצון, : ברוך ה' לעולם אמן ואמן.
ודבר זה היה קל בעיניו של משה, שאמר: ישראל חטאו חטאות גדולות כמה פעמים, וכיון שבקשתי עליהם רחמים, מיד קבל ממני, שנאמר : הרף ממני ואשמידם. מה כתיב תמן? וינחם ה' על הרעה : אכנו בדבר ואורישנו. מה כתיב תמן?  ויאמר ה' סלחתי וגו'. אני שלא חטאתי מנעורי, לא כל שכן כשאתפלל על עצמי, שיקבל ממני?! וכיון שראה הקב"ה שקל הדבר בעיניו של משה ואינו עומד בתפילה, מיד קפץ עליו ונשבע בשמו הגדול, שלא יכנס לא"י, שנאמר : לכן לא תביאו את [הקהל]  הזה, אין לכן אלא שבועה, שנאמר : ולכן נשבעתי לבית עלי. וכיון שראה משה שנחתם עליו גזר דין, גזר עליו תענית ועג עוגה קטנה ועמד בתוכה, ואמר: איני זז מכאן, עד שתבטל אותה גזירה! באותה שעה מה עשה משה? לבש שק ונתעטף שק ונתפלש באפר, ועמד בתפילה ובתחנונים לפני הקב"ה, עד שנזדעזעו שמים וארץ וסדרי בראשית, ואמרו: שמא הגיע צביונו של הקב"ה לחדש את עולמו? יצתה בת קול ואמרה: עדיין לא הגיע צביונו של הקב"ה לחדש את עולמו, אלא : אשר בידו נפש כל חי ורוח כל בשר איש, ואין איש אלא משה, שנאמר : והאיש משה עניו מאד מכל האדם אשר על פני האדמה. מה עשה הקב"ה באותה שעה? הכריז בכל שער ושער של רקיע ורקיע, בכל בית דין ובית דין, שלא יקבלו תפלתו של משה, ולא יעלו אותה לפניו, מפני שנחתם עליו גזר דין. אותו מלאך שממונה על הכרזה אכזריאל שמו, באותה שעה קרא הקב"ה בבהלה ואמר להם: למלאכי השרת: רדו בבהלה ונעלו כל שערי רקיע ורקיע, שגבר קול התפילה כלפי מעלה, ובקשו לעלות הרקיע, מפני קול תפלתו של משה, שהייתה תפילתו דומה לחרב, שהוא קורע וחותך ואינו מעכב, שהייתה תפילתו מעין שם המפורש, שלמד מן זגזגאל רב וסופר של בני מרום. על אותה שעה הוא אומר : ואשמע אחרי קול רעש גדול ברוך כבוד ה' ממקומו, ואין רעש, אלא זיע, ואין גדול, אלא משה, שנאמר : גם האיש משה גדול מאד בארץ מצרים בעיני עבדי פרעה ובעיני העם. מהו ברוך כבוד ה' ממקומו? בשעה שראו גלגלי מרכבה ושרפי להבה, שאמר הקב"ה: לא תקבלו תפילתו של משה, ולא נשא לו פנים, ולא נתן לו חיים, ולא הכניסו לא"י. אמרו: ברוך כבוד ה' ממקומו, שאין לפניו משוא פנים, לא לקטן ולא לגדול. ומנין שהתפלל משה באותו הפרק חמש מאות וחמשה עשר פעמים? שנאמר : ואתחנן אל ה' בעת ההיא לאמר. ואתחנן, בגימטריה הכי הוי. באותה שעה אמר משה לפני הקב"ה: רבש"ע! גלוי וידוע לפניך יגיעי וצערי, שנצטערתי על ישראל, עד שיהיו מאמינים לשמך, כמה צער נצטערתי עליהם במצות, עד שקבעתי להן תורה ומצות. אמרתי כשראיתי בצרתן, כך אראה בטובתן, ועכשיו שהגיע טובתן של ישראל, אתה אומר לי לא תעבור את הירדן הזה?! הרי אתה עושה תורתך פלסתר, דכתיב : ביומו תתן שכרו ולא תבוא עליו השמש כי עני הוא ואליו הוא נושא את נפשו ולא יקרא עליך אל ה' והיה בך חטא. זו היא שילום עבודה של מ' שנה, שעמלתי, עד שיהיו עם קדוש ונאמן?! שנאמר : ויהודה עוד רד עם אל ועם קדושים נאמן. מלאך סמאל הרשע ראש כל השטנים הוא, בכל שעה היה מספר מיתתו של משה, ואומר: מתי יגיע הקץ, או הרגע, שבו ימות משה, שארד ואטול נשמתו הימנו. ועליו אמר דוד : צופה רשע לצדיק ומבקש להמיתו, אין לך רשע בכל השטנים כולן כסמאל. ואין לך צדיק בכל הנביאים, כמשה, שנאמר: ולא קם נביא עוד בישראל כמשה אשר ידעו ה' פנים אל פנים. משל למה הדבר דומה? לאדם שנזדמן לסעודת חתן וכלה והיה אותו האיש מצפה ואומר: מתי יגיע שמחתם ואשמחה בה. כך היה סמאל הרשע מצפה נשמתו של משה, ואומר: מתי יהיה מיכאל בוכה ואני ממלא פי שחוק, עד שאמר לו מיכאל: מה רשע אני בוכה ואתה משחק?!  אל תשמחי אויבתי לי כי נפלתי קמתי כי אשב בחשך ה' אור לי. כי נפלתי, מפטירתו של משה. קמתי, מפרנסתו של יהושע, בשעה שהפיל ל"א מלכים. כי אשב בחושך, בחורבן בית ראשון ואחרון. ה' אור לי, לימות המשיח. עד כאן עלתה למשה שעה אחת. באותה שעה, אמר משה לפני הקב"ה: רבש"ע! אם אין אתה מכניס אותי לא"י, הניח אותי בעולם הזה ואחיה ולא אמות! אמר לו הקב"ה למשה: אם לא אמיתך בעולם הזה, היאך אחייך לעולם הבא?! ולא עוד, אלא שאתה עושה תורתי פלסתר, שכתוב בתורתי על ידך: ואין מידי מציל. אמר משה לפני הקב"ה: רבש"ע! אם אין אתה מכניס אותי לא"י, הניח אותי כחיות השדה, שהן אוכלין עשבים ושותין מים, וחיין ורואין את העולם, כך תהא נפשי, כאחת מהן! א"ל: רב לך! אמר לפניו: רבש"ע! ואם לאו, הניח אותי בעולם הזה, כעוף זה שהוא פורח בכל ארבע רוחות העולם, ומלקט מזונו בכל יום ולעת הערב חוזר לקנו. כך תהא נפשי כאחת מהן! אמר לו: רב לך! מהו רב לך? אמר לו: רב לך אשר דברת. כיון שראה משה, שאין בריה יכולה להצילו מדרך המות, באותה שעה אמר: הצור תמים פעלו כי כל דרכיו משפט אל אמונה ואין עול צדיק וישר הוא. מה עשה משה? נטל את המגילה וכתב עליה שם המפורש, וספר השיר עדיין לא מלא לכתוב, עד שהגיע הרגע שבו ימות משה. באותה שעה אמר הקב"ה לגבריאל: גבריאל! צא והבא נשמתו של משה! אמר לפניו: רבש"ע! מי שהוא שקול, כנגד ששים ריבוא, איך אני יכול לראות במותו?! ומי שיש בו דברים אלו, איך אני יכול לעשות לו קצף?! ואחר כך, א"ל למיכאל: צא והבא נשמתו של משה! אמר לפניו: רבש"ע! אני הייתי לו רב והוא היה לי לתלמיד, ולא יכול אני לראות במותו! ואחר כך אמר לסמאל הרשע: צא והבא נשמה של משה! מיד לבש כעס וחגר חרבו ונתעטף אכזריות, והלך לקראתו של משה. כיון שראה אותו שהוא יושב וכותב שם המפורש, וזוהר מראהו דומה לשמש, והוא דומה למלאך ה' צבאות, היה מתיירא סמאל מן משה. אמר: ודאי שאין המלאכים יכולין ליטול נשמתו של משה, וטרם שהראה סמאל את עצמו למשה, היה משה יודע שבא סמאל. וכיון שראה סמאל את משה, אחזתו רעדה וחיל כיולדה, ולא מצא פתחון פה לדבר עם משה, עד שאמר משה לסמאל : אין שלום אמר ה' לרשעים. מה תעשה בכאן? אמר לו: ליטול נשמתך באתי! אמר לו: מי שיגרך? אמר לו: מי שברא את כל הבריות. אמר לו: אין אתה נוטל נשמתי! אמר לו: כל באי העולם נשמתן מסורין לידי. אמר לו: יש בי כוח מכל באי העולם. אמר לו: מה כחך? אמר לו: אני בן עמרם, שיצאתי ממעי אמי מהול ולא נצרכתי למוהלני. ובו ביום שנולדתי מצאתי פתחון פה והלכתי ברגלי, ודברתי עם אבי ואמי, ואפי' חלב לא ינקתי. וכשהייתי בן שלשה חדשים התנבאתי ואמרתי שעתיד אני לקבל תורה מתוך להבי אש. וכשהייתי מהלך בחוץ, נכנסתי לפלטרין של מלך, ונטלתי כתר מעל ראשו. וכשהייתי בן שמונים שנה, עשיתי אותות ומופתים במצרים, והוצאתי ששים ריבוא לעיני כל מצרים, וקרעתי את הים לשנים עשר קרעים, והפכתי מי מרה למתוק, ועליתי ודרכתי דרך בשמים, והייתי תופס במלחמתן של מלאכים, וקבלתי תורה של אש, ודרתי תחת כסא אש, וסוכתי תחת עמוד אש, ודברתי עמו פנים בפנים, וניצחתי בפמליא של מעלה, וגליתי רזיהם לבני אדם, וקבלתי תורה מימינו של הקב"ה, ולמדתי אותה לישראל, ועשיתי מלחמה עם סיחון ועם עוג, שני גיבורי עובדי כוכבים, שבשעת המבול לא הגיעו מים לקרסוליהן מפני גובהן. והעמדתי חמה ולבנה ברום עולם, והכיתים במטה שבידי והרגתים. מי יש בבאי עולם שיכול לעשות כן?! לך רשע, מכאן! אין לך לומר כן! לך ברח מלפני! איני נותן נשמתי לך! מיד חזר סמאל והשיב דבר לפני הגבורה. א"ל הקב"ה לסמאל: בא והבא נשמתו של משה! מיד שלף חרבו מתערו ועמד על משה. מיד קצף עליו משה, ונטל את המטה בידו, שחקוק בו שם המפורש ופגע בו בסמאל בכל כוחו, עד שנס מלפניו ורץ אחריו בשם המפורש, ונטל קרן הודו מבין עיניו, ועיור את עיניו, עד כאן עלתה למשה. סוף רגע, יצתה בת קול ואמרה: הגיע סוף מיתתך! אמר משה לפני הקדוש ברוך הוא: רבש"ע! זכור אותו היום שנגלית עלי בסנה, ואמרת לי : לכה ואשלחך אל פרעה והוצא את עמי בני ישראל ממצרים. זכור אותו היום, שהייתי עומד על הר סיני ארבעים יום וארבעים לילה, בבקשה ממך אל תמסרני ביד מלאך המות! יצתה בת קול ואמרה לו: אל תתיירא, אני בעצמי מטפל בך ובקבורתך! באותה שעה עמד משה וקידש עצמו כשרפים, וירד הקדוש ברוך הוא משמי שמים העליונים ליטול נשמתו של משה, ושלשה מלאכי השרת עמו: מיכאל וגבריאל וזגזגאל. מיכאל הציע מיטתו של משה. וגבריאל פירס בגד של בוץ מראשותיו. וזגזגאל מרגלותיו. מיכאל מצד אחד, וגבריאל מצד אחד. אמר הקב"ה למשה: משה השקיף עיניך זה על גב זה, והשקיף עיניו זה על גב זה. אמר לו: הנח ידך על החזה, והניח ידו על החזה. אמר לו: הקף רגליך זה על גב זה, הקיף רגליו זה על גב זה. באותה שעה קרא הקב"ה לנשמה מתוך גופו. אמר לה: בתי! מאה ועשרים שנה קצבתיך, היותך בגופו של משה, עכשיו הגיע קצך לצאת, צאי אל תאחרי! אמרה לפניו: ריבונו של עולם! יודעת אני שאתה אלוה כל הרוחות וכל הנפשות, נפש החיים והמתים מסורין בידך, ואתה בראתני ואתה יצרתני ואתה נתתני בגופו של משה מאה ועשרים שנה, ועכשיו יש גוף טהור בעולם יותר מגופו של משה, שלא נראה בו רוח סרוחה מעולם, ולא רמה ותולעה, לכן אני אוהבת אותו, ואיני רוצה לצאת ממנו! אמר לה הקב"ה: נשמה! צאי! אל תאחרי! ואני מעלה אותך לשמי השמים העליונים, ואני מושיבך תחת כסא כבודי, אצל כרובים ושרפים וגדודים! אמרה לפניו: רבש"ע! מאצל שכינתך ממרום, ירדו שני מלאכים עזה ועזאל, וחמדו בנות ארצות והשחיתו דרכם על הארץ, עד שתלית אותם בין הארץ לרקיע, אבל בן עמרם מיום שנגלית אליו בסנה, לא בא לאשתו, שנאמר : ותדבר מרים ואהרן במשה על אודות האשה הכשית אשר לקח כי אשה כשית לקח. בבקשה ממך, תניחני בגופו של משה! באותה שעה, נשקו הקב"ה ונטל נשמתו בנשיקת פה, והיה הקדוש ברוך הוא בוכה : מי יקום לי עם מרעים מי יתיצב לי עם פועלי און. ורוה"ק אומר: ולא קם נביא עוד בישראל כמשה. שמים בוכין ואומרים : אבד חסיד מן הארץ. ארץ בוכה, ואומרת : וישר באדם אין. וכשבקש יהושע רבו ולא מצאו, היה בוכה ואומר : הושיעה ה' כי גמר חסיד כי פסו אמונים מבני אדם. ומלאכי השרת אומרים: צדקת ה' עשה. וישראל היו אומרים: ומשפטיו עם ישראל. אלו ואלו היו אומרים : יבא שלום ינוחו על משכבותם הולך נכוחו.  זכר צדיק לברכה ונשמתו לחיי עולם הבא: אמן כן יהי רצון. ברוך ה' לעולם אמן ואמן: