, זש"ה בלהות אתנך ואינך ותבקשי ולא תמצאי עוד לעולם נאום ה' אלהים , מדבר באומות העולם, מהו בלהות אתנך ואינך, אומות העולם לא היו ולא עתידין להיות, שנאמר בלהות אתנך ואינך, בלהות בל היות ואינך עכשיו, ותבקשי ולא תמצאי עוד לעולם הבא, אבל ישראל היו וגם עתידין להיות, היו עד שלא נברא העולם, שנאמר זכור עדתך קנית קדם  והן עכשיו, שנאמר אתם נצבים היום כלכם , ועתידין להיות, שנאמר והיו לי   ליום אשר אני עושה סגלה , אבל לאומות העולם בלהות, שלא היו בעולם, ולא היה להם   בעולם, אבל בני נח היתה להם   בעולם, שנאמר ויהיו בני נח.  
ד"א ויהיו בני נח, אמר ר' לוי בזכות שעשו בתבה יצאו מן התבה, ולמה כל י"ב חודש שעשו בתבה היו חוגרין מתניהם וזנין הבהמה והחיה, ובזכות כן יצאו מן התבה.  
 ויהיו בני נח היוצאים מן התבה , וכי שם היה גדול שהוא מקדימו, והלא כתיב אחי יפת הגדול , למה הקדים שם ליפת, שהיה כשר ומושלם לבוראו.  
וחם הוא אבי כנען , תנא אמר ר' ברכיה חם הוא אבי כנען הוא אבי פרוח .