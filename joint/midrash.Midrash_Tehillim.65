למנצח מזמור לדוד שיר לך דומיה תהלה אלקים בציון. זה שאמר הכתוב  החשיתי מעולם אחריש אתאפק כיולדה אפעה. ואומר  העל אלה תתאפק ה'  ערי קדשך היו מדבר וגו' בית קדשנו ותפארתנו. אמר להם  חמה אין לי איני יכול לעשות אלא מה אעשה מדת הדין נותנת שאחריש.  מי יתנני שמיר ושית במלחמה כך אמר הקב"ה יכול אני לעשות אלא מדת הדין אינה נותנת. לכך אמר דוד לך דומיה תהלה יכול אתה לידום הכל נותנין לך תהלה על שדממת על הקול שנתנו בציון שנאמר  קול נתנו בבית ה' ומהו הקול שנתנו שאמרו ידינו רמה  ואמר אי אלקימו צור חסיו בו. לך דומיה תהלה אתה דומם ואני דומם שנאמר  דום לה' והתחולל לו.  טוב ויחיל ודומם לתשועת ה':
 שומע תפלה עדיך כל בשר יבואו תפלת כל בשר אתה שומע ושלנו אי אתה שומע.  שומע תפלה עדיך כל בשר יבואו מלך בשר ודם אינו יכול לשמוע מן שנים ושלשה בני אדם כאחד וכל שכן מן הכל והקב"ה אינו כן הכל מתפללין ולוחשין לפניו ומן הכל הוא שומע שנאמר שומע תפלה עדיך כל בשר יבואו. בשר ודם מתמלאת אזנו משמוע והקב"ה אינו כן אלא  לא תמלא אזן משמוע. הוי שומע תפלה. בשר ודם נכנס לבית הכנסת ורואה אותן מתפללין מתפלל עמהן והקב"ה שומע. .  גם כי אזעק ואשוע.  סכותה בענן. אמר להם מה אתם מבקשים שאמחול שגגות או זדונות. אמרו לפניו אין אנו מבקשין לא שגגות ולא זדונות ולא תעלומות אלא דברי עונות גברו מנו פשעינו אתה תכפרם:
 אשרי תבחר ותקרב אשריו מי שאתה מקרב בחצריך ולא בחצר אלא במרום  מה יקר חסדך אלקים וגו' ירויון מדשן ביתך. וגם בני קרח אומרים  כי טוב יום בחצריך מאלף. וכן הוא אומר  אשרי יושבי ביתך:
 נוראות בצדק תעננו אלקי ישענו. ר' חנינא בר פפא שאל לרבי שמואל בר נחמני ואמר לו מהו  סכותה בענן לך. אמר לו שערי תפלה פעמים פתוחים ופעמים נעולים אבל שערי תשובה אינן ננעלין לעולם שנאמר מבטח כל קצוי ארץ וים רחוקים. מה הים הזה אינו ננעל לעולם אלא כל מי שמבקש לרחוץ בו רוחץ בכל שעה שהוא רוצה כך התשובה בכל שעה שאדם רוצה לעשות תשובה עושה והקב"ה מקבלו אבל לתפלה עתים יש לה. רבי יוסי בר חלפתא אומר  ואני תפלתי לך ה' עת רצון אלקים ברב חסדך. עתים הם לתפלה. ר' ברכיה ור' חלבו ורב ענן בר יוסף בשם רב אידי אמר אף שערי תפלה אינן ננעלין לעולם. בן עזאי ורבי עקיבא. חד מנהון אמר מי שהוא גומל חסדים יהא מבושר שנשמעת תפלתו שנאמר  זרעו לכם לצדקה קצרו לפי חסד מה כתיב אחריו עת לדרוש את ה' שהוא מתפלל להקב"ה והוא נענה ויהא מבושר שתפלתו נשמעת. ואחרינא אומר איני כמבטל דברי רבי אלא כמוסיף על דבריו.  ואני ברוב חסדך אבא ביתך מיד  ענני באמת ישעך: