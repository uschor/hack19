<b>ולענין </b>הדיינין אם לא נאמר בזמן הזה אין לו לדיין אלא מה שעיניו רואות, א"כ מי ידין ומי יאמר אדון דין תורה ולכתוב מאיזו טעם דנו לא ידעתי מה יועיל דאם הנידון ילך לפני חכמים הגדולים ויאמר להם כך דנוני אם טעה בדבר משנה יכתבו לו כן ויחזיר הדין ואם לא טעה בדבר משנה כיון דקבלוהו עלייהו אפילו חד הדיוט דינו דינא ומה שעשה עשוי ואינו משלם מביתו ואפילו אי נשא ונתן ביד לפע"ד חסר כאן ודוקא אם קבלוהו עלייהו סתם ולא אם אמרו לו דון לנו דין תורה וכן הדין בג' הדיוטות ואפילו דנו על כרחייהו דבעלי דינין או יחיד מופלג ומופלא כרב נחמן ורב חייא, אכן תלתא הדיוטות או יחיד מופלג ומופלא שדנו על כרחם צריכים לשלם מביתם אם נשאו ונתנו ביד או אי קם דינא אפומייהו אבל אם לא נשאו ונתנו ביד אלא מעצמו פרע החייב על פיהם פטורים ואפילו הכי דינא לא הדר כך כתב רבינו אבא מארי זצוק"ל בשם ריב"א, ומ"מ נכון הוא לכל ירא שמים לכתוב מאיזה טעם דן, אבל מ"מ אם לא טעה בדבר משנה אין הדין חוזר וגם אינו משלם מביתו אם לא נשא ונתן ביד ולא קם דינא אפומיה. 