<b>דין </b>שלכתחילה בודקת עצמה ערב ובקר כל ז' ימי הספירה. ואם שכחה ולא בדקה רק יום ראשון ויום שביעי מותר. ואם לא בדקה בשביעי עד השמיני. מחלוקת רב ור' חנינא. והילכך לעולם אפי' בדיעבד יצטרך שלא יהא יותר מחמשה ימים בין בדיקה לבדיקה מלבד יום שפסקה שבדקה לערב כדי להפריש בטהרה. אבל אם בדקה עצמה לערב של יום שפוסקת בו כדי להפסיק בטהרה ולמחר שהוא יום ראשון לא בדקה וגם יום שביעי לא בדקה עד יום שמיני בזה אפי' רב מודי דאינו מועיל כלום. דהא הכא לאו תהילתן איכא ולאו סופן איכא: