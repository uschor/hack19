<b>נכרי</b> שקנה יין כשר מישראל ומחתימו הישראל חותם בתוך חותם, כגון מילא כל החבית חשוקים ועשה שולים כפולים משני צדדים והוליכם הגוי למקום אחד למכור ופעמים מתאכסן בעיר שכולה גוים וגם הפתח נעול מותר בשתייה, דברייתא דמטהרין יינו של נכרי בחצר אחרת אסור אע"פ שיש לו מפתח וחותם היינו דווקא כשעשה הגוי היין מכרמו ודרכו ישר' אבל קנה מישר' יין עשוי כיון שטרח כולי האי לא טרח ומזייף, ועוד התיר ר"ת אפי' יינו של גוי מכרמו שטהרו, משום דברייתא לא אסרה אלא מפתח אחד או חותם אחד, אבל חותם בתוך חותם שרי, דפ' אין מעמידין חזינן דיש חילוק בין חותם אחד לחותם בתוך חותם, ואם הגוי המוליך החבית של יין שנתאכסן בעיר שכולו גוים מותר אפי' בחותם אחד כר' אליעזר דאמר יין משתמר בחותם אחד, ורב פסיק כוותיה, וגם פ' בתרא אמרינן האידנא קיימא לן כר' אליעזר דלא חייש לזיופא, אבל מצא החותם נשבר או המפתח נסתר היין אסור. ולא קשיא ממסכת טהרות פ"ח  דשרי בטהרות, וכ"ש ביין נסך, כדמוכח שלהי ע"ז התם מיירי ביוצא ונכנס, והיכא שהוא שלם שמא צריך שיסיר  חותמו לבסוף אחר שהובא או סגי שישלח לישר' חבירו היאך החותם עשוי ובאיזה עניין, וזה יודיע לגוי תחילה שישלח חבירו עיניין החותם ואז מירתת גוי מלזייף. ואמנם יש ששולחין יינם בחותם בלא הכרת חותם, וגם אין שולחין לחביריהם היאך עשוי, ואין לאוסרו בשביל כך בראייה ברירה  כאשר פירשתי במקומה, ויש שחוששין אפי' על ידי חותם על המגופה ועל הברזות, ואפי' בהכרת החותם פן ינעוץ הגוי מסמר או חודו של סכין בין הנסרים ויוציא מעט יין, והתלמוד דשרי היינו בחביותיהם של חרס דליכא למיחש להכי: אמנם אין לחוש על זה: