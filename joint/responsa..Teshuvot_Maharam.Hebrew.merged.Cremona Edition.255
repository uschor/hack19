<b>ועל </b>שטוען ראובן קניתי ממך ד' מדות מספוא ונתתי לך המעות וכשתבעתיך אמרת אין לי תלך ותקנה ואתן לך המעות. וקניתי ב' מדות בי"ג דינרים. ואותם י"ג דינרים וב' מדות תן לי. ושמעון משיב לא משכת חוזרני בי דמעות לא קני. נהי דמעות לא קנו קניין גמור מכל מקום אי הדר ביה בעי לקבולי עליה מי שפרע והכי אמרינן בסוף פרק איזהו נשך בבא מציעא דף עד ההוא גברא זוזי לנדוניא וכו' עד אי פסקת כשער הגבוה ומוכר קא הדר ביה מקבל עליו מי שפרע הלכך בעי למשקל כדמעיקרא כפי מה שיצא השער בשעה שקנהו. הלכך אי הדר ביה מוכר ולא בעי למיתב ליה כדמעיקרא מקבל עליו מי שפרע. ושלום מאיר בר ברוך: 