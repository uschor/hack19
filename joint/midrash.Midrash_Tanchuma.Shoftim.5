תתן לך, ולא לאמות העולם. דבר אחר, תתן לך, מלמד, שנקראו הדינין על שם משה. זה אחד משלשה דברים שמסר משה נפשו עליהן ונקרא על שמו. נתן נפשו על התורה, שנאמר: ויהי שם עם ה' ארבעים יום וארבעים לילה . ונקראת על שמו, שנאמר: זכרו תורת משה עבדי . נתן נפשו על ישראל, שנאמר: ועתה אם תשא חטאתם וגו' . ונקראו על שמו, שנאמר: לך רד כי שחת עמך . נתן נפשו על הדינין, שנאמר: ויך את המצרי, ויצא ביום השני וגו', ויאמר מי שמך לאיש שר ושופט וגו' . לפיכך נקראו על שמו, שנאמר: וירא ראשית לו וגו' צדקת ה' עשה ומשפטיו עם ישראל .