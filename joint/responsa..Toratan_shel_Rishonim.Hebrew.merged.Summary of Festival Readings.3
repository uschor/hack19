חמישה חומשי תורה בראשית, ואלה שמות, ותורת כהנים, וחומש הפיקודים, ומשנה תורה. שמונה נביאים הם. יהושע, ושופטים, שמואל, ומלכים, ישעיה, וירמיה, ויחזקאל, ותרי עשר. אחד עשר כתובים הם. דברי הימים, וספר תהילים, איוב, משלי, דניאל, ועזרא, רות, שיר השירים, קהלת, קינות, ומגילת אסתר. ששה סדרי משנה. סדר זרעים, וסדר מועד, וסדר נשים, וסדר נזיקין, וסדר קדשים, וסדר טהרות. ששה סדרי תוסיפתא, ותשעה דבורים של תורת כהנים, וארבעה מדרש סופרים חיצונות וקטנות אין מספר. סיפרא וסיפרי. שהן ארבעה סיפרי ואילו הן בראשית רבא, ומכילתא דאלה שמות, וספר וידבר ואלה הדברים. וכולהו פירושין בתורת כהנים. וחיצונות לעל הלכות והגדות, ודקדוקי תורה, ודיקדוקי סופרים וקלים וחמורים וגזירות שוות ותקופות וגימטריא, ודבר גדול ודבר קטן. מנצפך צופים אמרום. חמש אותיות כפולות הםםןץףך. שר חמשים זה בעל עשרים וארבעה ספרים הוסף עליהם אחד עשר נביאים מתרי עשר הרי ל״ה וששה סדרי משנה ותשעה דבורים דתורת כהנים הרי חמשים. ששים המה מלכות אילו ששים מסכתות של הלכות ושמונים פילגשים אילו שמונים בתי מדרשות שהיו בירושלים כנגד פתחיה. ועלמות אין מספר זו מדרש החיצונים ס״א משנה החיצונה. שבעה עונשין בתורה ואילו הן סקילה, שריפה, סייף, וחנק. כרת בידי שמים, ומיתה ומלקות. שמונה עשר בסקילה, תשע בשריפה, שנים בסייף, ושמונה בחנק, עשרים ושלש בכרת, אחד עשר במיתה, הרי אילו שבעים ואחת עבירות שבמיתות. ומאתים ושבעה לאוין שבמלקות ארבעים. ומאתים וארבעים ושמונה מצוות עשה. וששים וחמש פרשיות חוקים ומשפטים המסורים לציבור. הרי אילו שש מאות ושלש עשרה מצוות מפורשות שקיבלו ישראל על הר סיני פירוש עונשן ומתן שכרן אמרות טהורות מזוקקות שבעתים. ונדרשות בשלש עשרה מידות. ויותר מהמה בני הזהר עשות ספרים הרבה. פירוש שבעתים תחשוב שבעה שבעה לשבעה פעמים הרי ארבעים ותשעה פנים שהתורה נדרשת בהן. והן כנגד חמשים שערי בינה שנבראו בעולם וכולם ניתנו למשה חמשים חסר אחד. ומה חיסרו פיוט שנאמר ותחסריהו מעט מאלהים. ומניין ששבעתים ארבעים ותשע הם שנ׳ והיה אור הלבנה כאור החמה ואור החמה יהיה שבעתים כאור שבעת הימים. ארבעים ותשע לכל יום ויום יהון כולהון לכל יום ויום דעלמא תלת מאה וארבעין ותלת וכך מתרגמינן על חד תלת מאה וארבעין ותלתא. פירוש יהיה החמה לעתיד לבוא שיעור זיהוריה תלת מאה וארבעין ותלת כזיהור האידנא. ויהי זיהור סיהרא כזיהור שמשא דהאידנא.