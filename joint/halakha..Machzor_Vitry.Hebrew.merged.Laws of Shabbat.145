<big><strong>קמה.</strong></big><br><b>ולכך</b> מאריכין בתפילה במוצאי שבת ואו' ויהי נועם וסדר קדושה ופסוקי נחמות לאחריהם מפני שביום השבת יוצאין פושעי ישראל מנהיגם ויש להם מנוחה בשבת. כדאמ' בפ"ר עקיבא. עד שישר' מסיימין אף תפילת המעריב. לכך מאריכין בתפילה שלא יחזרו מהרה לגהינם: ומצאתי בתשובות הגאונים: הא דאמור רבנן כל השותה מים בין השמשות כאילו גוזל את מתיו. בבין השמשות דכולה שתא קאי. משום דבתוך י"ב חודש לפטירתם ניתן רשות לנשמות לשתות מים. ואותו קרוב ששותה מים בין השמשות אין מניחין שאר נשמות לשתות לאותו קרוב שמת. ולא אמרו אלא בז' מתים שהכהן מטמא להם לאביו ולאמו לאחיו ולאחותו. ולבנו ולבתו ולשארו. ולא אמרו אלא תוך י"ב חדש שהגוף קיים ונשמה עולה ויורדת בגוף. אבל מי"ב חדש ואילך לית לן בה. תם: במוצאי שבת. עומד שליח ציבור ופותח והוא רחום יכפר. והציבור אומרי' כשמתחיל והוא רחום. כי אל רחום ה' אלהיך לא ירפך וגו'. ועונין והוא רחום אחריו. ומוסיפין ה' הושיעה וגו'. וחוזר ומגביה קולו ואומר ברכו. והן עונין אחריו ברוך ה' המבורך. ומיבעי ליה לאיניש לאוגודי בברוך י'י המבורך. באפוקי שבתא. ומסדר ק"ש בשתים לפניה ושתים לאחריה. ופסוקי דשבחיה דהק'. ועל שימור וברכה לאחריהן. ת': ומה שאומר' ויהי נועם לפי שהוא מזמור של ברכה. וראוי לאומרו ביום ראשון של שבוע. כמו שנהגו העם לומר פסוקים אחרים של נחמה וברכה ולא הוצרכו להתחיל בובא לציון שהרי לא תיקנוהו קודם סדר קדושה ביום אלא מפני שצריך אדם לשלש דבריו קודם שיבא לידי קדושה. ואיני יודע כנגד מה. ומאחר שהוא אומר ויהי נועם וחוזרין וכופלין אורך ימים כדי להשלים השם היוצא ממנו. לא הצריכו לומר אלא ואתה קדוש. ולאלתר אומר סדר קדושה שהרי שילש דבריו קודם לכן. ויהי נועם. משה אמרו לישראל בשעת שכלה מלאכת המשכן. ת':