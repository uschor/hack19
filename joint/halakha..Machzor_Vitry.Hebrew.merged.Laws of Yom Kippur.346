<big><strong>שמו.</strong></big><br><b>ואסור</b> להבדיל במוצאי יום הכיפורים בורא מאורי האש אלא באור ששבת. ואם לא נמצא אור ששבת והביאו מן אור שלא שבת. הדליקה ראשונה אסורה. שנייה מותרת: ויום כיפור שיבא בשבת מפסיק מבערב ואין צריך לקדש. לפי שלא קדש היום עדיין. וצריך לפסוק מבעוד יום מאכילה ושתייה. והיאך מקדש בחול: אין מקדש בחול אלא מי שהוא במקום אחד בערב שבת שיש בו יין ויודע שלא יהיה לו יין בשבת. יקדש מבעוד יום באותו יין שימצא וישתה. ולאחר כן אסור בעשיית מלאכה לפי שקיבל עליו את השבת. אבל בהבדלה אינו מבדיל עד שיצא שבת. ואם אין לו יין או' המוציא לחם. ואינו אוכל. ומבדיל: ובקידוש אם אין לו יין בערב שבת. יעשה קידוש על הפת. כיצד. רוחץ ידיו על שולחנו. ואומ' ויכולו. ובמקום בורא פרי הגפן יאמר המוציא. ואו' אשר קדשנו. כו'. עד מקדש השבת: וכן בכל המועדות:<b>ובפרקי דר' אליעזר שנינו: </b><b>כשרואה</b> סמאל הרשע שלא מצא עון בישר' ביום הכיפורים. אומ' לפני הק' רבון העולמים יש עם אחד בארץ שדומין למלאכי השרת שבשמים מה מלאכי השרת יחיפי רגלים. בך ישר' יחיפי רגלים. מה המלאכים קופצים ועומדים. אף ישראל עומדי' על רגליהן. מה מלאכי השרת אין בפיהם אכילה ושתייה. אף ישר' כן. מה מלאכי השרת נקיים מכל חטא. אף ישראל כן. מה מלאכי השרת שלום ביניהם. אף ישר' כן. והק' שומע עדותם של ישראל מפי קטיגור שלהם. ומכפר על כל עוונותיהם של ישראל. שנ' וכפר את מקדש הקדש. וגו'. ועל כל עם הקהל יכפר ויקרא ט״ז:ל״ג: