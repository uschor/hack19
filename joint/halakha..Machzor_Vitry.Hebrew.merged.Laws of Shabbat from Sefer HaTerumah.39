<b>חבל</b> שתלוי בצואר פרה או סוס מותר לקושרין באבוס. או איפכא. שהרי יתירנו בו ביום להוליכה לשתות. אבל להביא חבל ולקשור ראש האחד לאבוס וראש אחד לבהמה אסור. דראש אחד יהיה של קיימא ואם בחגורו מותר לקשור חגורו לטבעת הדלי כדי לשלשל הדלי בבור למלאותו מים שיתירנו לאזור בו מתניו. אבל חבל דעלמא אסור שהוא של קיימא. ואם נפסק החבל באמצע אסור לקשור שני הראשין יחד אלא עונבן. כדתנן קושרין דלי בפסיקיא שזהו בחגורו. חבל דלי שנפסק אלא עונבן. דהלכה כרבנן דשרו עניבה. ולא כר' יהודה דאסר. אע"ג דלכאורה סתם מתנתין כר' יהודה. בד"א בישנות מכניסין זוג זוג. אבל בחדשות אסור משום שצריך לקושרן. ואפי' בעניבה לא הותרו להביא: