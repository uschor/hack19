‎וברב גאונך, הרבית להתגאות כנגד כל הקמים לנגדך. ומי הן? אלו הקמים כנגד בניך. מגיד שכל הקם כנגד ישראל, כאלו קם כנגד השכינה. וכן הוא אומר: אל תשכח קול צרריך . כי הנה אויביך יהמיון ומשנאיך נשאו ראש . מפני מה? על עמך יערימו סוד ויתיעצו על צפוניך . וכתיב: הלוא משנאיך ה', אשנא, ובתקוממיך אתקוטט . מפני מה? תכלית שנאה שנאתים, ולאיבים היו לי .
וכן הוא אומר: כי הנגע בכם נגע בבבת עינו . עיני היה לו לומר, אלא שכנהו הכתוב. כלומר, כביכול כלפי מעלן, וכנהו הכתוב, שהוא תקון סופרים אנשי כנסת הגדולה. כיוצא בו: ואמרתם הנה מתלאה והפחתם אותו , אלא שכנהו הכתוב. כיוצא בו, בעון אשר ידע כי מקללים להם בניו ולא כהה בם , אלא שכנהו הכתוב. כיוצא בו, למה שמתני למפגע לך ואהיה עליך למשא , אלא שכנהו הכתוב. כיוצא בו, הלוא אתה מקדם ה' אלהי קדשי לא נמות , אלא שכנהו הכתוב. כיוצא בו, ההימיר גוי אלהים והמה לא אלהים ועמי המיר כבודו בלוא יועיל. , אלא שכנהו הכתוב. כיוצא בו, וימירו את כבודי בתבנית שור אוכל עשב , אלא שכנהו הכתוב, כיוצא בו כבודי בקלון אמיר , אלא שכנהו הכתוב. כיוצא בו, ובשלשת רעיו חרה אפו על אשר לא מצאו מענה וירשיעו את איוב , אלא שכנהו הכתוב. כיוצא בו, ואברהם עודנו עמד לפני ה' , אלא שכנהו הכתוב. כיוצא בו, ואם ככה את עשה לי הרגני נא הרג אם מצאתי חן בעיניך ואל אראה ברעתי . כיוצא בו, אל נא תהי כמת אשר בצאתו מרחם אמו ויאכל חצי בשרו , אלא שכנהו הכתוב. כיוצא בו, מה לנו חלק בדוד ולא נחלה בבן ישי לאהליך ישראל עתה ראה ביתך דוד וילך ישראל לאהליו . ובדברי הימים  לאבליו.
זכור תזכור ותשוח עלי נפשי . אולי יראה ה' בעיני , אלא שכנו פסוקים אלו אנשי כנסת הגדולה. ולכך נקראו סופרים, שהיו סופרים כל אותיות שבתורה ודורשין אותן. וכן והנם שלחים את הזמורה אל אפי , והם תקנו אל אפם. ואף כאן, כל הנגע בכם נגע בבבת עינו  אלא ללמדך שכל הקם כנגד ישראל, כאלו קם כנגד שכינה. וכן הוא אומר אורו ארור יושביה כי לא באו לעזרת ה' 
וכי הוא צריך עזרת אחרים. והוא אומר ועושה, ושלח בסנחריב מלאך ולא הרגם, אלא נשף בהם ויבשו . אלא ללמדך שכל העוזר את ישראל, כאלו עוזר את השכינה. ולפיכך כתיב: כי גאה גאה, הרבית להתגאות אצל הקמים נגדך. ומי הן? אלו הקמים כנגד בניך. את כדרלעמר מלך עילם, ויחלק עליהם לילה הוא ועבדיו , מי העיר ממזרח צדק יקראהו לרגלו וגו' ירדפם יעבור שלום וגו' . וכן הוא אומר: נאם ה' לאדני שב לימיני עד אשית איביך הדם לרגליך, מטה עזך ישלח ה' מציון רדה בקרב איביך, עמך נדבת ביום חילך בהדרי קדש מרחם משחר לך טל ילדתך, נשבע ה' ולא ינחם אתה כהן לעולם על דברתי מלכי צדק, אדני על ימינך מחץ ביום אפו מלכים .
סיסרא וכל רכבו, שנאמר: ויזעק סיסרא את כל רכבו . וכתיב: מן שמים נלחמו .
סנחריב וכל המונו, שנאמר: ביד מלאכיך חרפת וגו'. אני קרתי ושתיתי . וישלח ה' מלאך ויכחד כל גבור חיל ונגיד ושר במחנה מלך אשור וישב בבשת פנים לארצו ויבא בית אלהיו ומיציאי מעיו שם הפילהו בחרב . נבוכדנצר אמר: אעלה על במתי עב . אמר לו הקדוש ברוך הוא: אתה רצית לפרש עצמך מן בני אדם, סוף בני אדם נפרשים ממך. לקצת ירחין תרי עשר, על היכל מלכותא די בבל מהלך הוה, ענה מלכא ואמר הלא דא היא בבל רבתא די אנה בניתה לבית מלכו בתקף חסני וליקר הדרי, עוד מלתא בפם מלכא, קל מן שמיא נפל, לך אמרין נבוכדנצר מלכא, מלכותא עדת מנך, ומן אנשא לך טרדין ועם חיות ברא מדרך עשבא כתורין לך יטעמון וגו', בה שעתא מלתא ספת על נבוכדנצר ומן אנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין  כלא מטא על נבוכדנצר מלכא .
בלשאצר מלכא עבד לחם רב לרברבנוהי אלף ולקבל אלפא חמרא שתה, בלשאצר אמר בטעם חמרא להיתיה למאני דהבא וכספא די הנפק נבוכדנצר אבוהי מן היכלא די בירושלם וישתון בהון מלכא ורברבנוהי שגלתה ולחנתה, באדין היתיו מאני דהבא די הנפקו מן היכלא די בית אלהא די בירושלם ואשתיו בהון מלכא ורברבנוהי שגלתה ולחנתה, אשתיו חמרא ושבחו לאלהי דהבא וכספא נחשא פרזלא אעא ואבנה, בה שעתה נפקה אצבען די יד אנש וכתבן לקבל נברשתא על גירא די כתל היכלא די מלכא ומלכא חזה פס ידא די כתבה, אדין מלכא זיוהי שנוהי ורעינהי יבהלונה וקטרי חרצה משתרין וארכבתה דא לדא נקשן . עליו אומר: הוי משקה רעהו, מספח חמתך ואף שכר, למען הביט על מעוריהם, שבעת קלון מכבוד, שתה גם אתה והערל, תסוב עליך כוס ימין ה', וקיקלון על קלון מכבוד, שתה גם אתה והערל, תסוב עליך כוס ימין ה', וקיקלון על כבודך . בה בליליא קטיל בלשאצר מלכא כשדאה .