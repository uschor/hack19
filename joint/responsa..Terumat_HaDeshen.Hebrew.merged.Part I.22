<b>שאלה כב </b>הא דפסיק תלמודא דאין מתחילין בפרשה פחות מג' פסוקים ואין משיירין בפרשה בפחות משלשה פסוקים אי יש לומר בפרשה פתוחה דווקא או אף סתומות וגם אם מסיים בפרשה עצמה שהיא פתוחה אלא שיש ג"כ פתוחה לאחריה בפחות משלשה פסוקים אם יש קפידא או לא: 
<b>תשובה </b>יראה דאין חילוק בענין זה בין פרשה פתוחה לסתומה דתלמודא קרי להו לתרווייהו בכמה דוכתין פרשה זו כזו וה"נ סתמא קאמר אין מתחילין בפרשה וכן הביא לי ראיה אחד מהגדולים מפסק הגאונים דאין חילוק ונראה להביא ראייה מבוררת מן התלמוד דבפ' הקורא את המגילה מעומד אתיא בעי מיניה רב ששת מרב פרשת ר"ח קרינן כו' עד וביום השבת דהוו תרי ובראשי חדשיכם דהוו חמשה היכי ניעבד ניקרי תרי מהא חד מהא אין מתחילין בפרשה פחות מג' פסוקים ניקרי תרי מהא ותלתא מהא פשו להו תרי ואין משיירין בפרשה פחות משלשה פסוקים פי' פשו להו מקמי דובחדש הראשון בארבעה עשר יום לחדש פסח וגו' והיא פרשה דובחדש הראשון סתומה היא וקפיד תלמודא אלמא אין חלוק ומאותו סוגיא יש נמי להוכיח דהיכא דמסיים בפרשה עצמה דאין קפידא דאי משייר בפחות מג' מקמי פרשה אחרת דקאמר התם ופרשת צו דאיהי תמניא פסוקים היכי קרינן ומסיק דאי קרי להו לתרי כל חד ארבעה פסוקים שפיר דמי ואע"ג דהשני היה צריך לקרות עד וביום השבת ומסיים שם ואז משייר פחות משלשה מקמי דובראשי חדשיכם שהיא פרשה פתוחה ושם מסיים אין קפידא לפי הטעם המפורש בתלמוד מפני מה אין מתחילין או משיירין פחות משלשה יתיישב שפיר דאין קפידא היכא דמסיים בפרשה עצמה: 
