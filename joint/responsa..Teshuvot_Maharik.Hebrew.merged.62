<b>ועל </b>אשר הקשה מהר"ר אהרן יצ"ו על דברי רבינו אשר לכאורה נלע"ד דהאי דנקט שיעור אתרוג א כאגוז לאו למימר' שיהי' הלכה כן דהא לא ירד שם לבאר דיני אתרוג אלא לפרש האי דקאמר הדור מצוה עד שלש והלכך תפס לו דבר רבי מאיר ואע"ג דאין הלכה כמותו לאשמעינן דוגמא בעלמא דס"ל לרבי' אשר דדוקא כאגוז לרבי מאיר היא דחייב להוסיף עד כביצה דודאי בכאגוז ליכא הדור מצוה ואפילו ר"מ מודה אלא דמכשיר היכא דליכא אחרינא אבל אם הוא כביצה אפי' לר' יהודה א"צ להוסיף עליו ואפי' משום הדור מצוה דהא הדור הוא קצת ונפקא מינה בעלמא דהיכא דאיכא הדור מצוה קצת אין חייב כלל להוסיף אפי' משום הדור. ועוד י"ל דס"ל לרבינו אשר שדוחק הוא שרבי מאיר ורבי יהודה סברי דלא כרבנן דר' עקיבא דהתם דקתני בברייתא אתרוג הבוסר כשר ור"ע פוסל וס"ל לרבינו אשר דדוחק להעמיד רבנן דרבי עקיבא דלא כהלכתא דקי"ל יחיד ורבים הלכה כרבים וקי"ל הלכה כרבי יהודה דבעי כביצה ואלו רבנן מכשרי אתרוג הבוסר דהיינו כפול הלבן לפיר' רש"י ומשום כך סובר רבי' אשר דרבנן דמכשירין כפול הלבן דהיינו בדליכא אחרינא אבל מודים הם דאין כאן הדור מצוה ואע"ג דקתני כשר אין לתמוה שהרי כיוצא בו מצינו באותו פרק עצמו וחכמים אומרים אם לא אגדו כשר ומ"מ מצוה לאוגדו משום זה אלי ואנוהו והכא נמי נימא ב הכי דמ"מ מצוה שיהיה כביצה או כאגוז משום הדור מצוה ובזה נחלק רבי מאיר סובר דבכאגוז איכא הידור מצוה והיינו דתנן התם שיעור אתרוג קטן כלומר שאין יכול להיות קטן יותר ויקיים הדור מצוה ר"מ אומר כבאגוז. ורבי יהודה אומר בכביצה אבל כבאגוז כשר הוא בדיעבד בדליכא אחרינא ואפילו כפול לרבנן דרבי עקיבא ומ"מ יש להדר בשיעור כביצה ואפי' להוסיף שליש בדמיו משום הדור מצוה. וכן מצאתי בפוסק אחד שנקרא בעל ההשלמה שרוצה להעמיד ר"מ ור' יהודה כרבנן דר"ע אמנם צריך הוא לפרש דלא כרש"י דלדידיה נקרא בוסר עד שיהיה כאגוז לר"מ ולר' יהודה עד שיהיה כביצה ועל זה כתב וז"ל ור"מ ורבי יהודה איכא למימר דס"ל כרבנן והכי קאמרינן דלא מכשיר פחות מכאגוז לרבי מאיר ופחות מכביצה לר' יהודה ואיכא למימר דכר' עקיבא ס"ל וה"ק כאגוז לר"מ וכביצה לרבי יהודה דנפיק מכלל בוסר ואפי' לר' עקיבא דשרי ופירוש קמא נראה דאליבא דרבנן פליג דקי"ל כרבנן וקי"ל כר' יהודה. והרי לך שרוצה להעמיד ר' יהודה כרבנן וכן אפשר לומר ג"כ לרבי' אשר ועל הדרך שפיר' אמנם לא ידעתי היעמדו דברי אלה מתוך דברי רבינו אשר ושלום נאם הצעיר יוסף קולון בן מהר"ר שלמה זלה"ה: