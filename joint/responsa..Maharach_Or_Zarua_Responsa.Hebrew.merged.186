<b>משתשקע </b>החמה הוי בין השמשות ופר"ת זצ"ל מסוף שקיעה, ונ"ל דכשאין החמה נראית יותר בראשי ההרים הוי סוף שקיעה מדאמר פ' במה מדליקין ל"ד ב' רבי נחמיה אומר כדי שיהלך משתשקע החמה חצי מיל פי' זה הוי שיעור אורך בין השמשות אמר רבי חנינא הרוצה לידע שיעורו של ר' נחמיה יניח חמה בראש הכרמל וירד ויטבול בים ויעלה וזהו שיעורו של ר' נחמיה ופי' התוס' לא שירד הטובל מראש הכרמל, אלא הוא עומד על שפת הים ורואה חמה בראש הכרמל ומשירד ויטבול ויעלה הוי לילה אלמא דכשאין החמה נראית בראש הכרמל הוי סוף שקיעה. 