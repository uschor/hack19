קידושין פרק א - משנה. האשה נקנית בשלש דרכים וכו'. גמרא. מאי איריא דתני, 'שלש'? ליתני 'שלשה'! משום דקא בעי למיתני, 'דרך', 'ודרך', לשון נקבה הוא, דכתיב:  "והודעת להם את הדרך ילכו בה", ואלא הא דתניא: "בשבעה דרכים בודקין את הזב", ליתני, 'שבע'! משום דקבעי למתני, 'דרך', ואשכחן דרך דאיקרי לשון זכר, דכתיב:  "בדרך אחד יצאו אליך ובשבעה דרכים ינוסו לפניך". אי הכי קשו קראי אהדדי? וקשין נמי מתניתין אהדדי? קרא אהדדי לא קשין, הכא דבתורה קאי, ותורה איקרי לשון נקבה, דכתיב:  "תורת ה' תמימה משיבת נפש", כתב לה בלשון נקבה, התם דבמלחמה קאי, דדרכו של איש לעשות מלחמה, ואין דרכה של אשה לעשות מלחמה, כתב לה בלשון זכר. מתניתין אהדדי לא קשין וכו'.
א תניא, רבי שמעון אומר: מפני מה אמרה תורה:  "כי יקח איש אשה", ולא כתיב: "כי תלקח אשה לאיש". מפני שדרכו של איש לחזר על אשה, ואין דרכה של אשה לחזר על איש, משל לאדם שאבדה לו אבדה, מי חוזר על מי? בעל אבדה מחזר על אבדתו.
איבעיא להו: 'מיחדת לי' מהו? 'מיעדת לי' מהו? 'צלעתי' מהו? 'עזרתי' מהו? 'נגדתי' מהו? 'עצורתי' מהו? 'סגורתי' מהו? 'תחתי' מהו? 'תפושתי' מהו? 'לקוחתי' מהו? פשוט מיהא חדא, דתניא: האומר: 'לקוחתי', הרי זו מקדשת, משום שנאמר:  "כי יקח איש אשה". איבעיא להו: 'חרופתי' מהו? תא שמע, דתניא: האומר: 'חרופתי', מקדשת, שכן ביהודה קורין לארוסה 'חרופה', ויהודה הויא רובא דעלמא? הכי קאמר: האומר: 'חרופתי' מקדשת, שנאמר:  "והיא שפחה נחרפת לאיש" וכו'.
רב מנגיד על דמקדש בשוקא, ועל דמקדש בביאה, ועל דמקדש בלא שדוכי, ועל דמבטל גיטא, ועל דמסר מודעא אגיטא, ועל דמצער שלוחי דרבנן, ועל דחלא שמתא עילויה תלתין יומין, ועל חתנא דדייר בבי חמוה. דדייר אין, חליף לא? והא ההוא חתנא דחליף אבבא דבי חמוה, ונגדיה רב ששת. ההוא, מידם הות דימא חמתיה מיניה. נהרדעי אמרי: בכולהו לא מנגיד רב, אלא על דמקדש בביאה בלא שדוכי, ואיכא דאמרי: אפלו בשדוכי נמי, משום פריצותא.
ב אמר רב יהודה, אמר שמואל: כל שאינו יודע בטיב גיטין וקדושין, לא יהא לו עסק עמהן. אמר רב אסי, אמר רבי יוחנן: וקשים לעולם יותר מדור המבול, שנאמר:  "אלה וכחש ורצח וגנב ונאף פרצו, ודמים בדמים נגעו". מאי משמע? כדמתרגם רב יוסף: מולדין בנין מנשי חבריהון, חובין על חובין מוסיפין, וכתיב:  "על כן תאבל הארץ ואמלל כל יושב בה, בחית השדה ובעוף השמים, וגם דגי הים יאספו". ואלו בדור המבול, לא נגזרה גזרה על דגים שבים, שנאמר:  "מכל אשר בחרבה מתו", ולא דגים שבים, ואלו הכא, אפלו דגים שבים. ואימא: עד דעביד לכולהו? לא סלקא דעתך, דכתיב:  "כי מפני אלה אבלה הארץ". ואימא, 'אלה' לחוד והנך לחודיהו? מי כתיב: 'ופרצו'? 'פרצו' כתיב!
תניא, רבי יוסי ברבי חנינא אומר: בוא וראה כמה קשה אבקה של שביעית; אדם נושא ונותן בפרות שביעית, לסוף מוכר את מטלטליו, שנאמר:  "בשנת היובל" וגו', וסמיך ליה: "וכי תמכרו ממכר לעמיתך, או קנה מיד עמיתך", דבר הנקנה מיד ליד. לא הרגיש, לסוף מוכר את שדותיו. שנאמר: "כי ימוך אחיך ומכר מאחזתו", לא באת לידו עד שמוכר את ביתו, שנאמר:  "כי ימכר בית מושב" וגו'. ומאי שנא התם דאמר: 'לא הרגיש', ומאי שנא הכא דאמר: 'לא בא לידו'? כדרב הונא, דאמר רב הונא: כיון שעבר אדם עברה ושנה בה, [התרה לו. 'התרה לו', סלקא דעתך? אלא], נעשית לו כהתר. לא באת לידו עד שמוכר את בתו, שנאמר:  "וכי ימכר איש את בתו לאמה". ואף על גב דבתו לא כתיב בהאי ענינא, הא קא משמע לן, נזבין אינש ברתיה ולא נוזיף ברביתא. מאי טעמא? ברתיה, מגרעא ונפקא, והא, מוסיפא ואזלא. לא באת לידו עד שלוה ברבית, שנאמר:  "וכי ימוך אחיך ומטה ידו עמך", וסמיך ליה: "אל תקח מאתו" וגו'. לא באת לידו עד שמוכר את עצמו, שנאמר:  "וכי ימוך אחיך עמך ונמכר לך". לא 'לך' אלא לגר, שנאמר:  'לגר', ולא לגר־צדק, אלא לגר־תושב, שנאמר:  "גר ותושב". "משפחת גר", זה עובד כוכבים. כשהוא אומר 'לעקר', זה הנמכר לעבודה זרה עצמה].
תניא:  "וגאל את ממכר אחיו", רשות. אתה אומר: רשות, או אינו אלא חובה? תלמוד לומר:  "ואיש כי לא יהיה לו גאל", וכי יש אדם בישראל שאין לו גואלים? אלא זה שיש לו ואינו רוצה לקח, שהרשות בידו, דברי רבי יהושע. רבי אליעזר אומר: "וגאל את ממכר אחיו", חובה! אתה אומר: חובה, או אינו אלא רשות? תלמוד לומר:  "ובכל וגו', גאלה תתנו", הכתוב קבעו חובה.
תנו רבנן:  "וראית בשביה", בשעת שביה. "אשת", ואפלו אשת־איש. "יפת־תאר", לא דברה תורה אלא כנגד יצר הרע, מוטב שיאכלו ישראל בשר תמותות שחוטות, ואל יאכלו בשר תמותות נבלות. "וחשקת", אף על פי שאינה נאה. "בה", ולא בה ובחברתה. "ולקחת", לקוחין יש לך בה. "לך לאשה", שלא יקח שתי נשים, אחת לו ואחת לאביו, אחת לו ואחת לבנו. "והבאתה", מלמד שלא ילחצנה במלחמה.
ג תנו רבנן:  "כי טוב לו עמך", עמך במאכל, עמך במשתה, שלא תהא אתה אוכל פת נקיה והוא אוכל פת קבר. אתה שותה יין ישן והוא שותה יין חדש. אתה ישן על גבי מוכין והוא ישן על גבי התבן. מכאן אמרו חכמים: הקונה עבד עברי, כקונה אדון לעצמו.  "ורצע אדניו את אזנו במרצע" וגו'. רבן יוחנן בן זכאי היה דורש מקרא זה כמין חמר: מה נשתנה אזן מכל האברים שבגוף? אמר הקדוש ברוך הוא: אזן ששמעה קולי על הר־סיני [בשעה שאמרתי]:  "כי לי בני ישראל עבדים" ולא עבדים לעבדים, והלך זה וקנה אדון לעצמו, ירצע .   רבי שמעון ברבי היה דורש את המקרא הזה כמין חמר: מה נשתנו דלת ומזוזה מכל כלים שבבית? אמר הקדוש ברוך הוא: דלת ומזוזה שהיו עדי במצרים, בשעה שפסחתי על המשקוף ועל שתי המזוזות, ואמרתי: "כי לי בני ישראל עבדים", ולא עבדים לעבדים, והוצאתים מעבדות לחרות, והלך זה וקנה אדון לעצמו, ירצע בפניהם!
תנו רבנן: הכהו על עינו וסמאה, על אזנו וחרשה, עבד יוצא בהן לחרות. כנגד עינו ואינו רואה, כנגד אזנו ואינו שומע, אין עבד יוצא בהן לחרות. אמר רב שמן לרב אשי: למימרא דקלא לאו כלום הוא? והתני רמי בר יחזקאל: תרנגול שהושיט ראשו לאויר כלי זכוכית, ותקע בו ושברו, משלם נזק שלם. ואמר רב יוסף: אמרי בי רב: סוס שצנף וחמור שנער, ושברו כלים בתוך הבית, משלמים חצי נזק. אמר לו: שאני אדם, דכיון דבר־דעת הוא, איהו מבעית נפשיה, כדתניא: המבעית את חברו, פטור מדיני אדם וחיב בדיני שמים, כיצד? תקע באזנו וחרשו, פטור. אחזהו ותקע באזנו וחרשו, חיב.
סבי דנזוניא לא אתו לפרקיה דרב חסדא, אמר ליה לרב המנונא: זיל צנעינהו. אזל, אמר להו: מאי טעמא לא אתו רבנן לפירקא? אמרו ליה: אמאי ניתא? דבעינן מיניה מלתא ולא פשיט לן. אמר להו: מי בעיתו מינאי מידי ולא פשטינא לכו? בעו מיניה: עבד שסרסו רבו בביצים מהו? כמום שבגלוי דמי, או לא? לא הוה בידיה. אמרו ליה: מה שמך? אמר להו: 'המנונא'. אמרו ליה: לאו 'המנונא' אלא 'קרנונא'. אתא לקמיה דרב חסדא, אמר ליה: מתניתא בעו מינך, דתנן: עשרים וארבע ראשי אברים שבאדם, כלן אין מטמאין משום מחיה, ואלו הם: ראשי אצבעות ידים ורגלים, וראשי אזנים, וראש החטם, וראש הגויה, וראשי דדים שבאשה. רבי יהודה אומר: אף שבאיש. ותני עלה: בכלם, עבד יוצא בהם לחרות. רבי אומר: אף הסרוס. בן עזאי אומר: אף הלשון.
תנו רבנן: הוא ללמד ובנו ללמד, הוא קודם לבנו! רבי יהודה אומר: אם בנו זריז  [וממלח], ותלמודו מתקים בידו, בנו קודמו! כי הא דרב יעקב בריה דרב אחא בר יעקב, שדריה אבוה לקמיה דאביי, כי אתא, חזייה דלא הוה מחדדין שמעתיה, אמר ליה: אנא עדיפנא מינך, תיב את ואיזיל אנא. שמע אביי דקא הוה אתי, הוה ההוא מזיק בי רבנן דאביי, דכי הוו עילין תרין אפלו ביממא הוו מתזקי. אמר להו: לא ליתיב ליה איניש אושפיזא, אפשר דמיתרחיש ניסא. על, בת בההוא בי־רבנן, אידמי ליה כתנינא דשבע רישותא, כל כריעה דכרע, נתר חד רישא. אמר להו למחר: אי לא איתרחיש ניסא, סכנתין.
ה [תנו רבנן: ללמד תורה, ולשא אשה, ילמד תורה ואחר כך ישא אשה. ואם אי־ אפשר לו בלא אשה, ישא אשה ואחר כך ילמד תורה]. אמר רב יהודה, אמר שמואל: הלכה, נושא אדם אשה ואחר כך לומד תורה. רבי יוחנן אמר: רחים בצוארו ויעסק בתורה? ולא פליגי, הא, לן, והא, להו.
ו משתבח ליה רב חסדא לרב הונא בדרב המנונא, דאדם גדול הוא. אמר לו: כשיבוא לידך, הביאהו לידי. כי אתא, חזייה דלא פריס סודרא. אמר ליה: מאי טעמא לא פריסת סודרא? אמר ליה: דלא נסיבנא, והדרינהו לאפיה מיניה. אמר ליה: חזי, דלא חזית להו לאפאי עד דנסבת. רב הונא לטעמיה דאמר: בן עשרים שנה ולא נשא אשה, כל ימיו בעברה. 'בעברה', סלקא דעתך? אלא אימא: כל ימיו בהרהורי עברה. אמר רבא, וכן תנא דבי רבי ישמעאל: עד עשרים שנה יושב הקדוש ברוך הוא ומצפה לאדם, מתי ישא אשה, כיון שהגיעו עשרים ולא נשא, אומר: תפח עצמותיו.  אמר רב חסדא: האי דעדיפנא מחבראי, דנסיבנא בשיתסר, ואי הוה נסיבנא בארביסר, הוה אמינא לשטן: 'גירא בעיניך'. אמר ליה רבא לרב נתן בר אמי: אדידך על צואריה דבריך, משיתסר ועד עשרים ושתים. ואמרי לה: מתמני־סרי עד עשרים וארבע. כתנאי:  "חנך לנער על פי דרכו", רבי יהודה ורבי נחמיה, חד אמר: משיתסר ועד עשרים ושתים, וחד אמר: מתמני־סרי ועד עשרים וארבע.
ז עד היכן חיב אדם ללמד את בנו תורה? אמר רב יהודה, אמר שמואל: כגון זבולון בן דן, שלמדו אבי אביו מקרא ומשנה וגמרא, הלכות ואגדות. מיתיבי: למדו מקרא, אין מלמדו משנה. ואמר רבא: 'מקרא', זו תורה. כזבולון בן דן, ולא כזבולון בן דן. כזבולון בן דן, שלמדו אבי אביו. ולא כזבולון בן דן, דאלו התם: מקרא, משנה וגמרא, הלכות ואגדות. ואלו הכא: מקרא לבד. ואבי אביו מי מיחיב? והתניא: "ולמדתם אתם את בניכם" , ולא בני בניכם, ומה אני מקים:  "והודעתם לבניך ולבני בניך"? לומר לך: שכל המלמד את בנו תורה, מעלה עליו הכתוב כאלו למדו לו ולבנו ולבן בנו, עד סוף כל הדורות. הוא דאמר כי האי תנא, דתניא: "ולמדתם אתם את בניכם", אין לי אלא בניכם, בני בניכם מנין? תלמוד לומר: "והודעתם לבניך ולבני בניך", אם כן מה תלמוד לומר: "בניכם"? בניכם ולא בנותיכם]. אמר רבי יהושע בן לוי: כל המלמד את בן בנו תורה, מעלה עליו הכתוב כאלו קבלה מהר־סיני, שנאמר:  "והודעתם לבניך ולבני בניך", וסמיך ליה: "יום אשר עמדת לפני ה' אלהיך בחרב". רבי חיא בר אבא אשכחיה לרבי יהושע בן לוי דשדי ריסנא ארישיה וקא ממטי ליה לינוקא לבי כנישתא. אמר ליה: מאי כולי האי? אמר ליה: מי זוטר מאי דכתיב: "והודעתם לבניך", וסמיך ליה: "יום אשר עמדת לפני ה' אלהיך בחרב". מכאן ואילך, רבה בר הונא לא טעים אומצא עד דמיתי  לינוקא לבי מדרשא. רבי חיא בר אבא לא טעים אומצא עד דמקרי לינוקא ומוספיה. אמר רב ספרא משום רבי יהושע בן חנניא: מאי דכתיב:  "ושננתם לבניך", אל תקרי, 'ושננתם', אלא 'ושלשתם'! לעולם ישלש אדם שנותיו; שליש במקרא, שליש במשנה, שליש בתלמוד. מי יודע כמה חיי? לא צריכא, ליומי. לפיכך נקראו ראשונים, 'סופרים', שהיו סופרים כל אותיות שבתורה, שהיו אומרים:  'ואו' ד'גחון', חצין של אותיות של ספר תורה.  'דרש דרש', חצין של תבות.  'והתגלח', [חצין] של פסוקים.  "יכרסמנה חזיר מיער", 'עין' ד'יער', חצין של תהלים  "והוא רחום יכפר עון", חצין דפסוקים. [בעי רב יוסף: 'ואו' ד'גחון', מהאי גיסא או מהאי גיסא? אמר ליה: ניתי ספר תורה ואימנינהו, מי לא אמר רבה בר בר חנה: לא זזו משם עד שהביאו ספר תורה ומנאום. אמר לו: אינהו בקיאי בחסרות ויתרות, אנן לא בקיאינן. בעי רב יוסף: 'והתגלח', מהאי גיסא או מהאי גיסא? אמר ליה אביי: פסוקי מיהא ליתו לימנויה! בפסוקי נמי לא בקיאינן, דכי אתא רב אחא בר אדא אמר: במערבא פסקי ליה להאי קרא לתלתא פסוקי:  "ויאמר ה' אל משה: הנה אנכי בא אליך בעב הענן"].
ח תנו רבנן:  [חמשת] אלפים ושמונה מאות שמונים ושמונה פסוקים הוין [פסוקי] ספר תורה, יתר עליו ספר תהלים, שמונה. חסר ממנו דברי הימים, שמונה. תנו רבנן:  'ושננתם', שיהיו דברי תורה מחדדים בפיך, שאם ישאל לך אדם דבר, אל תגמגם ותאמר [לו], אלא אמר לו מיד, שנאמר:  "אמר לחכמה אחתי את" וגו'. ואומר:  "קשרם על אצבעתיך, כתבם על לוח לבך". ואומר:  "כחצים ביד גבור, כן בני הנעורים"*). ואומר:  "חציך שנונים" וגו'. ואומר:  "אשרי הגבר אשר מלא את אשפתו מהם, [לא יבשו, כי ידברו את אויבים בשער"]. מאי, "את אויבים בשער"? אמר רבי חיא בר אבא: אפלו האב ובנו, הרב ותלמידו, שעוסקין בתורה בשער אחד, נעשים אויבים זה את זה, ואינם זזים משם עד שנעשים אוהבים זה את זה, שנאמר:  "את והב בסופה", אל תקרי 'בסופה', אלא 'בסופה'.
ט תנו רבנן: "ושמתם",  סם־תם. נמשלה תורה כסם חיים; משל לאדם שהכה את בנו מכה גדולה, והניח לו רטיה על מכתו, ואמר לו: בני, כל זמן שהרטיה זו על מכתך, אכל מה שהנאתך, ושתה מה שהנאתך, ורחץ בין בחמין בין בצונן, ואין אתה מתירא. ואם אתה מעבירה, הרי היא מעלה נומי. כך הקדוש ברוך הוא אמר להם לישראל: בני, בראתי יצר־הרע, ובראתי לו תורה תבלין, ואם אתם עוסקים בתורה, אין אתם נמסרים בידו, שנאמר:  "הלא אם תטיב שאת", ואם אין אתם עוסקים בתורה, אתם נמסרים בידו, שנאמר:  "לפתח חטאת רבץ", ולא עוד, אלא שכל משאו ומתנו בך, שנאמר:  "ואליך תשוקתו". ואם אתה רוצה, אתה מושל בו, שנאמר:  "ואתה תמשל בו".
י תנו רבנן: קשה יצר־הרע, שאפלו יוצרו קראו 'רע', שנאמר:  "כי יצר לב האדם רע מנעריו". אמר רבי יצחק: יצרו של אדם מתחדש עליו בכל יום, שנאמר:  "רק רע כל היום". אמר  [רבי שמעון בן לוי]: יצרו של אדם מתגבר עליו בכל יום ומבקש להמיתו, שנאמר:  "צופה רשע לצדיק ומבקש להמיתו", ואלמלא הקדוש ברוך הוא עוזרו, אינו יכול לו, שנאמר:  "ה' לא יעזבנו בידו". תנא דבי רבי ישמעאל: בני, אם פגע בך מנול זה, משכהו לבית המדרש, אם אבן הוא, נמוח! ואם ברזל הוא, מתפוצץ! שנאמר:  "הלא כה דברי כאש, נאם ה', וכפטיש יפצץ סלע". [אם אבן הוא, נמוח, שנאמר:  "הוי כל צמא לכו למים". ואומר:  "אבנים שחקו מים"].
[פסקא. להשיאו אשה, מנלן? דכתיב:  "קחו נשים והולידו בנים ובנות, וקחו לבניכם נשים ואת בנותיכם תנו לאנשים". בשלמא בנו, בידו, אלא בתו, בידו היא? הכי קאמר להו: נתן לה מידי ולבשיה ונכסייה, כי היכי דקפצו עלה אינשי].
יא [פסקא. האב חיב בבנו וכו'], וללמדו אמנות, מנא לן? אמר חזקיה: דאמר קרא:  "ראה חיים עם אשה אשר אהבת", אם אשה ממש [היא], כשם שחיב להשיאו [אשה], כך חיב ללמדו אמנות. אי תורה היא, כשם שחיב ללמדו תורה, כך חיב ללמדו אמנות. ויש אומרים: אף להשיטו בנהר, מאי טעמא? חיותיה היא. רבי יהודה אומר: כל שאינו מלמדו אמנות, [מלמדו לסטות. 'לסטות', סלקא דעתך? אלא] כאלו מלמדו לסטות. מאי ביניהו? איכא ביניהו, דאגמריה  עיסקא.
יב תנו רבנן: נאמר:  "כבד את אביך ואת אמך", ונאמר:  "כבד את ה' מהונך", השוה הכתוב כבוד אב ואם לכבוד המקום. נאמר:  "איש אמו ואביו תיראו", ונאמר:  "את ה' אלהיך תירא", השוה הכתוב מוראת אב ואם למוראת המקום. נאמר:  "ומקלל אביו ואמו מות יומת", ונאמר:  "איש איש כי יקלל אלהיו ונשא חטאו", השוה הכתוב ברכת אב ואם לברכת המקום. אבל בהכאה, ודאי אי־אפשר, וכן בדין, ששלשתן שתפין בו.
יג תנו רבנן: שלשה שתפין הן באדם: הקדוש ברוך הוא, ואביו, ואמו. בזמן שאדם מכבד את אביו ואת אמו, אמר הקדוש ברוך הוא: מעלה אני עליהם כאלו דרתי ביניהם וכבדוני. תניא, רבי אומר: גלוי וידוע לפני מי שאמר והיה העולם, שבן מכבד את אמו יותר מאביו, מפני שמשדלתו בדברים, לפיכך הקדים הקדוש ברוך הוא כבוד אב לכבוד אם. וגלוי וידוע לפני מי שאמר והיה העולם, שהבן מתירא מאביו יותר מאמו, מפני שמלמדו תורה, לפיכך הקדים הקדוש ברוך הוא מורא האם למורא האב. תני תנא קמיה דרב נחמן: בזמן שאדם מצער את אביו ואת אמו, אמר הקדוש ברוך הוא: יפה עשיתי שלא דרתי ביניהם, שאלמלי דרתי ביניהם, צערוני.
יד אמר רבי יצחק: כל העובר עברה בסתר, כאלו דוחק רגלי שכינה, שנאמר:  "כה אמר ה': השמים כסאי, והארץ הדם רגלי". אמר רבי יהושע בן לוי: אסור לו לאדם שיהלך ארבע אמות בקומה זקופה, שנאמר:  "מלא כל הארץ כבודו". רב הונא בריה דרב יהושע לא מסגי ארבע אמות בגלוי הראש. אמר: שכינה למעלה מראשי.
שאל בן אלמנה אחת את רבי אליעזר: אבא אומר: 'השקני מים', ואמא אומרת: 'השקני מים', איזה מהם קודם? אמר לו: הנח כבוד אמך ועשה כבוד אביך, שאתה ואמך חיבים בכבוד אביך. בא לפני רבי יהושע, אמר לו כך. אמר לו: רבי, נתגרשה מהו? אמר לו: מבין ריסי עיניך נכר, שבן אלמנה אתה, הטל להן מים בספל, וקעקע להם כתרנגולין.
טו דרש עולא רבא אפיתחא דבי נשיאה: מאי דכתיב:  "יודוך ה' כל מלכי ארץ, כי שמעו אמרי פיך", 'מאמר פיך' לא נאמר, אלא 'אמרי פיך', בשעה שאמר הקדוש ברוך הוא:  'אנכי', ו'לא יהיה לך', אמרו אמות העולם: לכבוד עצמו הוא דורש. כיון שאמר:  "כבד את אביך ואת אמך", חזרו והודו למאמרות הראשונות. רבא אמר: מהכא:  "ראש דברך אמת", ראש דברך ולא סוף דברך? אלא מסוף דברך נכר, ש"ראש דברך אמת".
טז בעו מיניה מרב עולא: עד היכן כבוד אב ואם? אמר להם: צאו וראו מה עשה נכרי אחד  באשקלון, ודמא בן נתינה שמו. אמרו: פעם אחת בקשו חכמים פרגמטיא בששים רבוא שכר, והיה מפתח מנח תחת מראשותיו של אביו ולא צערו. אמר רב יהודה, אמר שמואל: שאלו את רבי אליעזר: עד היכן כבוד אב ואם? אמר להם: צאו וראו מה עשה נכרי אחד באשקלון לאביו, ודמא בן נתינה שמו,  בקשו ממנו חכמים אבנים לאפוד בששים רבוא שכר, ורב כהנא מתני: בשמונים רבוא, והיה מפתח מנח תחת מראשותיו של אביו, ולא צערו. לשנה האחרת נתן לו הקדוש ברוך הוא שכרו, שנולדה לו פרה אדמה בעדרו. נכנסו חכמי ישראל אצלו. אמר להם: יודע אני בכם, שאם מבקש אני מכם כל ממון שבעולם, אתם נותנים לי, אלא אין אני מבקש מכם, אלא אותו ממון שהפסדתי בשביל כבוד אבא.  [ואמר רבי חנינא]: ומה מי שאינו מצוה, כך! מצוה ועושה, על אחת כמה וכמה! דאמר רבי חנינא: גדול מצוה ועושה, ממי שאינו מצוה ועושה. אמר רב יוסף: מריש הוה אמינא: מאן דהוה אמר לי, הלכה כרבי יהודה, דאמר: "סומא פטור מן המצוות", עבידנא יומא טבא לרבנן.  [דהא], לא מפקידנא, והא עבידנא. השתא דשמענא להא דאמר רבי חנינא: גדול מצוה ועושה, יותר ממי שאינו מצוה ועושה, [אדרבה]! מאן דאמר לי, דאין הלכה כרבי יהודה, עבידנא יומא טבא לרבנן.
יז כי אתא רב דימי אמר: פעם אחת היה לבוש סירקון של זהב, והיה יושב בין גדולי רומי, ובאתה אמו וקרעתו ממנו וטפחה לו על ראשו וירקה לו בפניו, ולא הכלימה.  תני אבימי בריה דרבי אבהו: יש מאכיל לאביו פסיוני וטורדו מן העולם. ויש מטחינו ברחים ומביאו לעולם הבא. אמר רבי אבהו: כגון אבימי ברי, קים מצות כבוד. חמשה בני סמכי הוו ליה לאבימי בחיי אביו, וכי הוה אתי רבי אבהו, קרי אבבא, רהיט ואזל ופתח ליה, ואמר: 'אין אין', עד דמטא התם. יומא חד אמר ליה: אשקיין מיא, אדאיתי ליה, נמנם, גחין קאי ליה עד דאיתער. איסתיעא מלתיה ודריש אבימי:  "מזמור לאסף, אלהים, באו גוים בנחלתך". אמר לו רב יעקב בר אבוה לאביי: כגון אנא, דעד דאתינא מבי רב. אבא מדלי לי כסא, ואמא מזגא לי, היכי איעביד? אמר ליה: מאמך קביל, ומאביך לא תקבל, דכיון ד'בר־תורה' הוא, חלשה דעתיה. רבי טרפון הוה ליה ההיא אמא, דכל אימת דהות בעיא למיסק לפוריא, גחין וסליק [לה, וכל אימת דהות נחית, נחתת עלויה], אתא וקא משתבח בי מדרשא. אמרי ליה: עדין לא הגעת לחצי כבוד. כלום זרקה ארנקי בפניך לים, ולא הכלמתה? רב יוסף, כי הוה שמע קל כרעא דאמיה, אמר: איקום מקמי שכינה דאתיא. אמר רבי יוחנן: אשרי מי שלא חמאן. רבי יוחנן, עברתו אמו, מת אביו. ילדתו, מתה אמו. וכן אביי. [איני, והאמר אביי: "אמרה לי אם"? ההיא, מרביניתיה הואי].
רב אסי, הוה ליה ההיא אימא זקנה, אמרה ליה: בעינא תכשיטין! עבד לה. בעינא גברא! ניעיין לך. בעינא גברא דשפיר כוותך! שבקה ואזל לארץ ישראל. שמע דקאזלה אבתריה, אתא לקמיה דרבי יוחנן, אמר ליה: מהו לצאת מארץ ישראל לחוץ לארץ? אמר לו: אסור, לקראת אמא מהו? אמר לו: איני יודע.  [אתרח] פורתא. הדר אתא, אמר ליה: אסי, נתרצית לצאת, המקום יחזירך לשלום. אתא לקמיה דרבי אלעזר, אמר ליה: חס־ושלום, דלמא מירתח רתח. אמר ליה: מאי אמר לך? אמר ליה: "המקום יחזירך לשלום". אמר ליה: ואי איתא דרתח, לא הוה מברך לך. אדהכי והכי שמעי לארונא דקאתי, אמר: אי ידעי, לא נפקי.
תנו רבנן: מכבדו בחייו ומכבדו במותו. בחייו כיצד? הנשמע בדברי אביו למקום, לא יאמר: 'שלחוני בשביל עצמי', 'מהרוני בשביל עצמי', 'פטרוני בשביל עצמי'. אלא כלהו בשביל אבא. במותו כיצד? היה אומר דבר שמועה מפיו, לא יאמר: 'כך אמר אבא', אלא: 'כך אמר אבא מרי הריני כפרת משכבו'. והני מילי, תוך שנים־עשר חדש, מכאן ואילך אומר: 'זכרונו לברכה, לחיי העולם הבא'. [תנו רבנן: חכם, משנה שם אביו ושם רבו. תרגמן, אינו משנה, לא שם אביו ולא שם רבו. אבוה דמאן? אילימא אבוה דמתרגמן, אטו תרגמן לאו בר חיובא הוא? אלא אמר רבא: שם אביו של חכם ושם רבו של חכם. כי הא דמר בר רב אשי, כי הוה דריש בפירקא, איהו אמר: 'אבא מרי', ואמוריה אמר: 'הכי אמר רב אשי'].
יח תנו רבנן: איזהו 'מורא'? ואיזהו 'כבוד'? 'מורא', לא עומד במקומו ולא יושב במקומו ולא סותר את דבריו ולא מכריעו. 'כבוד', מאכיל ומשקה ומלביש  [ומכסה], מכניס ומוציא. איבעיא להו: משל מי? רב יהודה אמר: משל בן. רב נתן  [בר] אושעיא [אמר]: משל אב. [אורו ליה רבנן לרב ירמיה, ואמרי לה לבריה דרב ירמיה, כמאן דאמר: משל אב. מיתיבי: נאמר:  "כבד את אביך ואת אמך", ונאמר:  "כבד את ה' מהונך". מה להלן בחסרון כיס, אף כאן בחסרון כיס. ואי אמרת: משל אב, מאי נפקא ליה מיניה? לבטול מלאכה. תא שמע: שני אחים, שני שתפין, האב ובנו, הרב ותלמידו, פודין זה לזה מעשר שני, ומאכילין זה לזה מעשר עני. ואי אמרת: משל בן, נמצא זה פורע חובו משל עניים. לא צריכא, להעדפה. אי הכי, הינו דקתני עלה: אמר רבי יהודה: תבוא מארה למי שמאכיל את אביו מעשר עני. ואי להעדפה, מאי נפקא מינה? אפלו הכי, זילא ביה מלתא. תא שמע: שאלו את רבי אליעזר: עד היכן כבוד אב ואם? אמר להם: כדי שיטל ארנקי  ויזרקנו לים בפניו, ואינו מכלימו. ואי אמרת, משל אב, מאי נפקא ליה מיניה? בראוי ליורשו. וכי הא דרבה בר] רב הונא, קרע שיראי באנפי רבה בריה, אמר: איזיל איחזי אי רתח אי לא רתח. ודלמא רתח, וקעבר:  א"לפני עור לא תתן מכשל"? דמחיל ליה ליקריה. והא קעבר משום:  "בל תשחית"? דעבד ליה בפומביני. ודלמא משום הכי לא רתח? דעבד ליה בשעת ריתחיה.
אמר רבי יצחק בר שילא, אמר רב מתנא, אמר רב חסדא: האב שמחל על כבודו, כבודו מחול. הרב שמחל על כבודו, אין כבודו מחול. ורב יוסף אמר: אפלו הרב שמחל על כבודו, כבודו מחול, שנאמר:  "וה' הלך לפניהם יומם". אמר רבא: הכי השתא, התם הקדוש ברוך הוא, עלמא דיליה הוא ותורה דיליה היא, מחיל ליה ליקריה! הכא, תורה, דיליה היא? הדר אמר רבא: אין, תורה דיליה היא! דכתיב:  "ובתורתו יהגה יומם ולילה". [איני? והא רבא משקי בי הלולא דבריה, ודל ליה כסא לרב פפא ולרב הונא בריה דרב יהושע, וקמו מקמיה. לרב מרי ולרב פנחס בריה דרב חסדא, ולא קמו מקמיה, איקפד, ואמר: הני רבנן רבנן, והני רבנן לאו רבנן. ותו, רב פפא הוה משקי בי הלולא דאבא מר בריה, ודלי ליה כסא לרבי יצחק בריה דרב יהודה, ולא קם מקמיה, ואיקפד. אפלו הכי, הדור מיעבד ליה בעו].
יט מעשה ברבי אליעזר ורבי יהושע ורבי צדוק שהיו מסבים בבית משתה בנו של רבן גמליאל, והיה רבן גמליאל עומד ומשקה עליהם. נתן הכוס לרבי אליעזר ולא נטלו, נתן לרבי יהושע וקבלו. אמר לו רבי אליעזר: מה זה יהושע, אנו יושבים, וגמליאל ברבי עומד ומשקה עלינו? אמר לו: מצינו גדול ממנו ששמש, אברהם גדול הדור היה! וכתוב בו:  "והוא עמד עליהם". ושמא תאמר: כמלאכי השרת נדמו לו? לא נדמו לו אלא לערביים, ואנו, לא יהא רבן גמליאל ברבי עומד ומשקה עלינו?! אמר להם רבי צדוק: עד מתי אתם מניחים כבודו של מקום, ואתם עוסקים בכבוד הבריות, הקדוש ברוך הוא משיב רוחות ומעלה נשיאים ומוריד מטר ומצמיח אדמה ועורך שלחן לפני כל אחד ואחד, ואנו, לא יהא רבן גמליאל ברבי עומד ומשקה עלינו?!
תנו רבנן: "מפני שיבה תקום".  יכול אפלו מפני זקן אשמאי? תלמוד לומר: 'זקן', ואין 'זקן' אלא חכם, שנאמר:  "אספה לי שבעים איש מזקני ישראל". רבי יוסי הגלילי אומר: אין 'זקן' אלא [מי] שקנה חכמה, שנאמר:  "ה' קנני ראשית דרכו". יכל יעמד מפניו ממקום רחוק? תלמוד לומר: "תקום והדרת", לא אמרתי 'קימה' אלא במקום שיש 'הדור'. יכול יהדרנו בממון? תלמוד לומר: "תקום והדרת", מה 'קימה' שאין בה חסרון כיס, אף 'הדור' שאין בו חסרון כיס. יכול יעמד מפניו מבית הכסא, ומבית המרחץ? תלמוד לומר: "תקום והדרת", לא אמרתי 'קימה' אלא במקום שיש 'הדור'. יכול יעצים עיניו כאלו לא ראהו? תלמוד לומר: ["תקום] ויראת", דבר המסור ללב נאמר בו: "ויראת מאלהיך". רבי שמעון בן אלעזר אומר: מנין לזקן שלא יטריח? תלמוד לומר: "זקן ויראת". איסי בן יהודה אומר: "מפני שיבה תקום", אפלו כל שיבה במשמע. רבי יוסי הגלילי, הינו תנא קמא. איכא ביניהו יניק וחכים. תנא קמא סבר: יניק וחכים לא, רבי יוסי הגלילי סבר: אפלו יניק וחכים.
כ אין בעלי אמנות  [רשאים לעמד] מפני תלמיד חכם בשעה שעוסקים במלאכתם. ולא? והא תנן: כל בעלי אמניות  עומדים בפניהם, ושואלים בשלומם, ואומרים להם: אחינו, אנשי מקום פלוני, בואכם לשלום. אמר רבי יוחנן: מפניהם עומדים, מפני תלמיד חכם אין עומדים. אמר רבי  [יוסי] בר אבין: בוא וראה כמה חביבה מצוה בשעתה, שהרי מפניהם עומדים, מפני תלמיד חכם אין עומדים. ודלמא שאני התם, דאם כן  אתה מכשילם לעתיד לבוא? [תנא: איזוהי קימה שיש בה הדור? הוי אומר זה ארבע אמות. אמר אביי: לא אמרן אלא ברבו שאינו מבהק, אבל ברבו המבהק, מלא עיניו. אביי, מכי הוה חזי ליה לאודניה דחמרא דרב יוסף דאתי, הוה קאים. אביי הוה רכיב חמרא וקא מסגי אגודא דנהר סגיא, יתיב רב משרשיא ורבנן באידך גיסא, ולא קמו מקמיה. אמר להו: ולאו רב מבהק אנא? אמרו ליה: לאו אדעתין].
רבי יוחנן הוה קאי מקמי סבי דארמאי, אמר: כמה הרפתקי עדו עילויהו דהני. רבא  [מיקם] לא קאים, הדור עביד להו. אביי יהיב ידא לסבי. רבא משדר שלוחיה. רב נחמן משדר גוזאי, אמר: אי לאו תורה, כמה נחמן בר אבא איכא בשוקא.
כא אמר רבי איבו, אמר רבי ינאי: אין תלמיד חכם רשאי לעמד לפני רבו, אלא שחרית ערבית, כדי שלא יהא כבודו מרבה מכבוד שמים. אמר רבי אלעזר: כל תלמיד חכם שאין עומד מפני רבו, נקרא רשע ואינו מאריך ימים ותלמודו משתכח, שנאמר:  "וטוב לא יהיה לרשע, ולא יאריך ימים, כצל אשר איננו ירא [מלפני אלהים]". 'מורא' זו איני יודע מהו? כשהוא אומר:  "תקום ויראת", הוי אומר: 'מורא', זו קימה. [איבעיא להו: רכוב כמהלך דמי, או לא? אמר אביי: תא שמע: טמא יושב תחת האילן וטהור עומד, טמא. טמא עומד תחת האילן וטהור יושב, טהור, ואם ישב הטמא, הטהור טמא. וכן באבן המנגעת. ואמר רב נחמן בר כהן: זאת אומרת: רכוב כמהלך דמי, שמע מינה! איבעיא להו: מהו לעמד מפני ספר תורה? רבי חלקיה ורבי סימון ורבי אלעזר אמרי: קל־וחמר, מפני לומדיה עומדים, מפניה לא כל שכן?! רבי אלעי ורבי יעקב בר זבדי הוו יתבי, חליף ואזיל רבי שמעון בר אבא, וקמו מקמיה, אמר להו: חדא, דאתון 'חכימי' ואנא 'חבר'. ועוד, כלום תורה עומדת מפני לומדיה? סבר לה כרבי אלעזר, דאמר רבי אלעזר: אין תלמיד חכם רשאי לעמד מפני רבו בשעה שעוסק בתורה. לייט עלה אביי.  "והביטו אחרי משה עד באו האהלה", רבי אמי ורבי יצחק נפחא, חד אמר: לגנאי, וחד אמר: לשבח. מאן דאמר: לגנאי, כדאיתא. מאן דאמר: לשבח, אמר חזקיה: אמר לי רבי חנינא בריה דרבי אבהו, אמר רבי אבהו אמר רב אבדימי דמן חיפא: חכם עובר, עומד מלפניו ארבע אמות. וכיון שעבר ארבע אמות, יושב. אב בית־דין עובר, עומד מלפניו מלא עיניו, וכיון שעבר ארבע אמות, יושב. נשיא עובר, עומד מלפניו מלא עיניו, ואינו יושב עד שישב במקומו, שנאמר: "והביטו אחרי משה עד באו האהלה"].
תניא: "בנים אתם לה' אלהיכם" , בזמן שאתם נוהגים מנהג בנים אתם קרויים 'בנים', [אין אתם נוהגים מנהג בנים, אין אתם קרויים 'בנים'], דברי רבי יהודה. רבי מאיר אומר: בין כך ובין כך, [אתם] קרויים בנים, שנאמר:  "בנים סכלים המה". ואומר:  "בנים לא אמן בם". ואומר:  "זרע מרעים בנים משחיתים". ואומר:  "והיה במקום אשר יאמר להם: לא עמי אתם, יאמר להם: בני אל חי". מאי 'ואומר'? וכי תימא: 'סכלים' הוא דמיקרו 'בני', כי לית בהו הימנותיהו לא מיקרו 'בני', תא שמע: ואומר: "בנים לא אמן בם". וכי תימא: כי לית בהו הימנותיהו הוא דמיקרו 'בנים', כי פלחי לעבודת כוכבים ומזלות לא מיקרו 'בנים', תא שמע, ואומר: "זרע מרעים בנים משחיתים". וכי תימא: "בנים משחיתים" הוא דמיקרו, "בני מעליא" לא מיקרו, תא שמע: ואומר: "והיה במקום אשר יאמר להם: לא עמי אתם, יאמר להם: בני אל חי". [תנו רבנן:  "אלה החקים", אלו המדרשות. "והמשפטים", אלו הדינים. "אשר תשמרון", זו משנה. "לעשות", זו מעשה. "בארץ", יכול כל המצוות כלן לא יהו נוהגים אלא בארץ? תלמוד לומר:  "כל הימים אשר אתם חיים על האדמה". אי "כל הימים", יכול יהו נוהגים בין בארץ בין בחוץ לארץ? תלמוד לומר: "בארץ". אחר שרבה הכתוב ומעט, צא ולמד ממה שאמור בענין:  "אבד תאבדון את כל המקמות אשר עבדו שם" וגו'. מה עבודה זרה מיחדת, שהיא חובת הגוף ונוהגת בין בארץ בין בחוץ לארץ, אף כל שהיא חובת הגוף, נוהגת בין בארץ בין בחוץ לארץ].
כב כתיב:  "ובני ישראל אכלו את המן ארבעים שנה, עד באם אל ארץ נושבת, את המן אכלו עד באם אל קצה ארץ כנען". אי־אפשר לומר: "עד באם אל ארץ נושבת", שכבר נאמר: "אל קצה ארץ כנען", ואי־אפשר לומר: "אל קצה ארץ כנען", שהרי כבר נאמר: "עד באם" וגו', הא כיצד? בשבעה באדר מת משה ופסק מן מלירד, והיו מסתפקין ממן שבכליהם עד ט"ז בניסן. תניא אידך: "ובני ישראל אכלו את המן ארבעים שנה", וכי ארבעים שנה אכלו, והלא ארבעים שנה חסר שלשים יום אכלו? אלא לומר לך: עגות שהוציאו ממצרים טעמו בהם טעם מן. תניא אידך: בשבעה באדר מת משה, ובשבעה באדר נולד, מנין שבשבעה באדר מת? שנאמר:  "וימת שם משה עבד ה'", וכתיב:  "ויבכו בני ישראל את משה [בערבת מואב שלשים יום"], וכתיב:  "ויהי אחרי מות משה עבד ה'", וכתיב:  "משה עבדי מת ועתה קום עבר" וגו'. וכתיב:  "עברו  [בקרב] המחנה וצוו את העם [לאמר: הכינו לכם צדה, כי בעוד שלשת ימים אתם עברים את הירדן"]. וכתיב:  "והעם עלו מן הירדן בעשור לחדש הראשון". צא ממנו שלשים ושלשה ימים למפרע, הא למדת שבשבעה באדר מת משה. ומנין שבשבעה באדר נולד משה? שנאמר:  "ויאמר אליהם: בן מאה ועשרים שנה אנכי היום, לא אוכל עוד לצאת ולבוא". שאין תלמוד לומר 'היום', מה תלמוד לומר 'היום'?  מלמד, שיושב הקדוש ברוך הוא וממלא שנותיהם של צדיקים מיום ליום ומחדש לחדש, שנאמר:  "את מספר ימיך אמלא".
כג משנה. כל העושה מצוה אחת, מיטיבין לו ומאריכין לו ימיו ונוחל את הארץ. וכל שאינו עושה מצוה אחת, אין מיטיבין לו ואין מאריכין לו ימיו ואינו נוחל את הארץ. גמרא. ורמינהי: אלו דברים שאדם אוכל פרותיהם בעולם הזה והקרן קימת [לו] לעולם הבא, אלו הן: כבוד אב ואם, וגמילות חסדים, והכנסת אורחים, והבאת שלום בין אדם לחברו, ותלמוד תורה כנגד כלם. אמר רב יהודה: הכי קאמר: כל העושה מצוה אחת יתרה על זכיותיו מיטיבין לו, ודומה כמי שמקים כל התורה כלה. מכלל דהנך, אפלו בחדא נמי? אמר רב שמעיה: לומר שאם היתה שקולה, מכרעת. וכל העושה מצוה אחת [יתרה] על זכיותיו מיטיבין לו, ורמינהי: כל שזכיותיו מרבין מעוונותיו, מרעין לו ודומה כמי ששרף כל התורה כלה ולא שיר ממנה אפלו אות אחת. וכל שעונותיו מרבים מזכיותיו, מיטיבין לו ודומה כמי שקים כל התורה כלה ולא חסר אות אחת ממנה. אמר אביי: מתניתין, דעבדין ליה יום טב ויום ביש. רבא אמר: הא מני? רבי יעקב היא, דאמר: שכר מצוות בהאי עלמא ליכא.
כד דתניא, רבי יעקב אומר: אין לך כל מצוה ומצוה שכתובה בתורה שמתן שכרה בצדה, שאין תחית המתים תלויה בה. בכבוד אב ואם כתיב:  "למען יאריכן ימיך, ולמען ייטב לך". בשלוח הקן כתיב:  "למען ייטב לך והארכת ימים". הרי שאמר לו אביו: "עלה לבירה והבא לי גוזלות", ועלה לבירה ושלח את האם ונטל את הבנים, ובחזרתו נפל ומת, היכן טובת ימיו של זה? והיכן אריכות ימיו של זה? אלא: "למען ייטב לך", לעולם שכלו טוב, "למען יאריכן ימיך", לעולם שכלו ארך. ודלמא לאו הכי הוה? רבי יעקב מעשה חזא. ודלמא מהרהר בעברה הוה? מחשבה רעה אין הקדוש ברוך הוא מצרפה למעשה. ודלמא מהרהר בעבודת כוכבים ומזלות הוה? וכתיב:  "למען תפש את [בית] ישראל בלבם". איהו נמי, הכי קאמר: אי  סלקא דעתך, שכר מצוות בהאי עלמא, אמאי לא אגין מצוה עליה, כי היכי דלא ליתי לידי הרהור? והאמר רבי אלעזר: "שלוחי מצוה אינם נזוקין". התם, בהליכתן שאני. והאמר רבי אלעזר: "שלוחי מצוה אינן נזוקין, לא בהליכתן ולא בחזרתן". התם, סלם רעוע הוה, דקביע הזיקא, וכל היכא דקביע היזקא לא סמכינן אניסא! דכתיב:  "ויאמר שמואל: איך אלך? ושמע שאול והרגני". אמר רב יוסף: אלמלא דרשיה אחר להאי קרא כרבי יעקב בר ברתיה, לא חטא. ואחר, מאי חזא? איכא דאמרי: כי האי גונא חזא, ואיכא דאמרי: לישנא  [דחוצפית המתרגמן] חזא, דהוה גריר ליה דבר אחר, אמר: פה שהפיק מרגליות ילחך עפר?! נפק וחטא.
כה רמי  רב טובי בר רב קיסנא לרבא: תנן: כל העושה מצוה אחת, מיטיבין לו. עשה, אין. לא עשה, לא. ורמינהי: ישב ולא עבר עברה, נותנים לו שכר כעושה מצוה. אמר ליה: התם, כגון שבא דבר עברה לידו ונצל הימנה. כי הא דרבי חנינא בר פפי, תבעתיה ההיא מטרוניתא, אמר מלתא ומלי נפשיה שיחנא וכיבי[עבדה] היא מלתא ואיתסיערק, טשא בההוא בי־בני, דכי הוו עילין ביה בתרין, אפלו ביממא הוו מתזקין. למחר אמרו ליה רבנן: מאן נטרך? אמר להו: שני נושאי קיסר שמרוני כל הלילה. אמרו ליה: שמא דבר  [ערוה] בא לידך ונצלת הימנה, דתנינא: כל הבא דבר  [ערוה] לידו ונצל הימנה, עושים לו נס.  "גברי כח עשי דברו, לשמע בקול דברו", כגון רבי צדוק [וחבריו. רבי צדוק], תבעתיה ההיא מטרוניתא, אמר לה: חלש לי לבאי ולא מצינא, איכא מידי למיכל? אמרה ליה: איכא דבר טמא. אמר לה: מאי נפקא מינה, דעביד הא, אכול הא. שגרא תנורא, קא מנחת ליה. סליק ויתיב בגויה. אמרה ליה: מאי האי? אמר לה: דעביד הא, נפיל בהא. אמרה ליה: אי ידעי כולי האי, לא צערתיך. רב כהנא הוה מזבן דיקולי, תבעתיה ההיא מטרוניתא. אמר לה: איזיל איקשיט נפשאי. סליק וקא נפיל מאיגרא לארעא. אתא אליהו קבליה, אמר ליה: אטרחתן ארבע מאות פרסי. אמר ליה: מי גרם לי? לאו עניותא? יהב ליה שיפא דדינרי.
כו רמי ליה רבא לרב נחמן: תנן: אלו דברים שאדם עושה אותן, אוכל פרותיהם בעולם הזה והקרן קימת לו לעולם הבא, ואלו הן: כבוד אב ואם, וגמילות חסדים, והבאת שלום שבין אדם לחברו, ותלמוד תורה כנגד כלם. בכבוד אב ואם כתיב:  "למען יאריכן ימיך, ולמען ייטב לך". בגמילות חסדים כתיב:  "רדף צדקה וחסד ימצא חיים צדקה וכבוד". ובהבאת שלום, כתיב:  "בקש שלום ורדפהו". ואמר רבי אבהו: אתיא 'רדיפה' 'רדיפה'. כתיב הכא: "בקש שלום ורדפהו" וכתיב התם: "רדף צדקה וחסד". בתלמוד תורה כתיב:  "כי הוא חייך וארך ימיך". אי הכי בשלוח הקן נמי כתיב:  "למען ייטב לך והארכת ימים", [ליתני נמי האי?] תנא ושיר. תני תנא: "אלו דברים", ואת אמרת: "תנא ושיר"? אמר רבא: רבי אידי אסברא לי,  "אמרו צדיק כי טוב, כי פרי מעלליהם יאכלו", וכי יש צדיק טוב, וצדיק שאינו טוב? אלא טוב לשמים ולבריות, זהו "צדיק טוב". טוב לשמים ורע לבריות, זהו "צדיק שאינו טוב". כיוצא בדבר [אתה אומר]:  "אוי לרשע רע, כי גמול ידיו יעשה לו", וכי יש רשע רע ויש רשע שאינו רע? אלא רע לשמים ורע לבריות, זהו "רשע רע". רע לשמים ואינו רע לבריות, זהו "רשע שאינו רע". הזכות יש לה קרן ויש לה פרות, שנאמר: "אמרו צדיק כי טוב כי פרי" וגו'. עברה יש לה קרן ואין לה פרות, שנאמר: "אוי לרשע רע" וגו'. ואלא מה אני מקים:  "ויאכלו מפרי דרכם, וממעצתיהם ישבעו". עברה שעושה פרות, יש לה פרות, ושאין עושה פרות, אין לה פרות. מחשבה טובה הקדוש ברוך הוא מצרפה למעשה, שנאמר:  "אז נדברו יראי ה' איש אל רעהו, ויקשב ה' וישמע, ויכתב ספר זכרון לפניו, ליראי ה' ולחשבי שמו". מאי, "ולחושבי שמו"? אמר רב אסי: אפלו חשב אדם לעשות מצוה, ונאנס ולא עשאה, מעלה עליו הכתוב כאלו עשאה. מחשבה רעה אין הקדוש ברוך הוא מצרפה למעשה, שנאמר:  "און אם ראיתי בלבי, לא ישמע ה'". ואלא מה אני מקים:  "הנה אנכי  מביא רעה אל העם הזה פרי מחשבותם". מחשבה שעושה פרי, הקדוש ברוך הוא מצרפה למעשה. מחשבה שאין בה  [פרי], אין הקדוש ברוך הוא מצרפה למעשה. ואלא הא דכתיב:  "למען תפש את [בית] ישראל בלבם". אמר רב אחא בר יעקב: ההוא בעבודת כוכבים ומזלות הוא דכתיב. דאמר מר: חמורה עבודת כוכבים ומזלות, שכל הכופר בה, כמודה בכל התורה כלה. עולא אמר: כדרב הונא, דאמר רב הונא: כיון שעבר אדם עברה ושנה בה, התרה לו. 'התרה לו', סלקא דעתך? אלא נעשית לו כהתר. אמר רבי אבהו משום רבי חנינא: נוח לו לאדם שיעבר עברה בסתר ואל יתחלל שם שמים [בפרהסיא, שנאמר:  "ואתם בית ישראל, כה אמר ה' אלהים: איש גלוליו לכו עבדו, [ואחר] אם אינכם שמעים אלי ואת שם קדשי לא תחללו". אמר רבי אלעאי הזקן: אם רואה אדם שיצרו מתגבר עליו, ילך למקום שאין מכירין אותו וילבש שחורים ויתכסה שחורים, ויעשה כמו שלבו חפץ, ואל יחלל שם שמים בפרהסיא. איני? והתניא: כל שלא חס על כבוד קונו, ראוי לו שלא בא לעולם, מה היא? רבה אומר: זה המסתכל בקשת. רב יוסף אומר: זה העובר עברה בסתר. לא קשיא, הא, דמצי כייף ליצריה, והא, דלא מצי כייף ליצריה].
כז תנן התם: אין מקיפין בחלול השם, אחד שוגג ואחד מזיד. מאי 'אין מקיפין'? אמר מר זוטרא: שאין עושין כחנוני.  אמר מר בריה דרבינא: לומר, שאם היתה שקולה, מכרעת.
כח תנו רבנן: לעולם יראה אדם עצמו, כאלו חציו חיב וחציו זכאי, עשה מצוה אחת, אשריו שהכריע עצמו לכף זכות. עבר עברה אחת, אוי לו שהכריע את עצמו לכף חובה, שנאמר:  "וחוטא אחד יאבד טובה הרבה", בשביל חטא יחידי שחטא, אבד ממנו טובות הרבה. רבי אלעזר ברבי שמעון אומר: לפי שהעולם נדון אחר רבו, והיחיד נדון אחר רבו, עשה מצוה אחת, אשריו שהכריע את עצמו ואת כל העולם כלו לכף זכות. עבר עברה אחת, אוי לו, שהכריע את עצמו ואת כל העולם כלו לכף חובה, שנאמר: "וחוטא אחד יאבד טובה הרבה", בשביל חטא יחידי שחטא זה, אבד ממנו ומכל העולם טובה הרבה. רבי שמעון בן יוחאי אומר: אפלו צדיק גמור כל ימיו, ומרד באחרונה, אבד את הראשונות, שנאמר:  "צדקת הצדיק לא תצילנו ביום פשעו", ואפלו רשע גמור כל ימיו, ועשה תשובה באחרונה, אין מזכירין לו  [שוב רשעו], שנאמר:  "ורשעת הרשע לא יכשל בה ביום שובו מרשעו". וניהוי כמחצה עונות ומחצה זכיות? אמר ריש לקיש: בתוהא על הראשונות.
כט משנה. כל שישנו במקרא ובמשנה ובדרך ארץ, לא במהרה הוא חוטא, שנאמר:  "והחוט המשלש לא במהרה ינתק". וכל שאינו לא במקרא ולא במשנה ולא בדרך ארץ, אינו מן הישוב.
ל גמרא. אמר רבי אלעזר ברבי צדוק: למה צדיקים נמשלים בעולם הזה? לאילן שכלו עומד במקום טהרה, ונופו נוטה למקום טמאה, נקצץ נופו,  כלו עומד במקום טהרה. כך הקדוש ברוך הוא, מביא יסורים על צדיקים בעולם הזה, כדי שירשו העולם הבא, שנאמר:  "והיה ראשיתך מצער, ואחריתך ישגה מאד". ולמה רשעים דומים בעולם הזה? לאילן שכלו עומד במקום טמאה, ונופו נוטה למקום טהרה, נקצץ נופו, כלו עומד במקום טמאה. כך הקדוש ברוך הוא, משפיע להם טובה [לרשעים] בעולם הזה, כדי לטרדן  [ולהורישן] למדרגה התחתונה.  שנאמר:  "יש דרך ישר לפני איש, ואחריתה דרכי מות".
לא וכבר היה רבי טרפון וזקנים מסבין בעלית בית נתזה בלוד, נשאלה שאלה זו בפניהם: תלמוד גדול, או מעשה גדול? נענה רבי טרפון ואמר: מעשה גדול. נענה רבי עקיבא ואמר: תלמוד גדול. נענו כלם ואמרו: תלמוד גדול, שהתלמוד מביא לידי מעשה. תניא, רבי יוסי אומר: גדול תלמוד, שקדם לחלה ארבעים שנה, לתרומות ולמעשרות חמשים וארבע, לשמיטים ששים ואחת, ליובלות מאה ושלש. 'מאה ושלש'? 'מאה וארבע' הויין! קסבר: יובל מתחלתו הוא משמט. וכשם שתלמוד קודם למעשה, כך דינו קודם למעשה. כדרב המנונא, דאמר רב המנונא: אין תחלת דינו של אדם אלא על דברי תורה, שנאמר:  "פוטר מים ראשית מדון". וכשם שדינו קודם למעשה, כך שכרו קודם למעשה, שנאמר:  "ויתן להם ארצות גוים, ועמל לאמים יירשו, בעבור ישמרו חקיו ותורתיו ינצרו".
פסקא. כל שאינו לא במקרא ולא במשנה אינו מן הישוב. אמר רבי יוחנן: ופסול לעדות. תנו רבנן: האוכל בשוק הרי זה דומה לכלב, ויש אומרים: פסול לעדות. אמר רב אידי בר אבין: הלכה כיש אומרים. דרש בר קפרא: רגזן, לא עלתה בידו אלא רגזנותו, ולאדם טוב מטעימים אותו מפרי מעשיו . וכל שאינו לא במקרא ולא במשנה ולא בדרך ארץ, דר הנאה ממנו, שנאמר:  "ובמושב לצים לא ישב", מושבו, "מושב לצים".