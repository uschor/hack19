<b>והעושה </b>שתי בתי נירין פרש"י שנתן שני חוטין בתוך הבית ניר ותנן לקמן פ' האורג העושה שתי בתי נירים בנירים ובקירוס בנפה ובכברה ובסל חייב ואמרי' בגמ' מאי נירין אמר אביי תרתי בבתי נירין וחדא בנירא פירש"י שני פעמים מרכיב כל חוט של שתי כבת נירא דהיינו שקורין פיצ"א וחדא בנירא ופעם שלישית מרכיב על חוט הניר שקורין ליצ"א המורכב על הקנה עכ"ל ובערוך בערך בת נירא כתב כדאזלא נירא תרי זימני סחור סחור נקיט חד זימנא חוט עבה שהולך ועובר על נירא ובערך נר כתב העושה שתי בתי נירים מכניס את חוטי השתי בנירים שיעלה זה וירד זה ויבוא הערב ויחזור השתי יעלה התחתון וירד העליון ויבוא הערב עכ"ל: 