<b>צור </b>ישראל יואל: לתת ידך לאל: ידידי ה"ר שלומיאל: כנפש השואל. ודורש שלומך וטובתך ובקצרה אשיב מפני הטירדא יפה כתבת לאיסור במאכל שליבנו בביצה שנולדה בי"ט משום דהוו דבר שיש לו מתירין. ולאחר י"ט ובאלף לא בטיל וכן פסק רבינו אבי' העזרי' זצ"ל. ומאי דמקשי אההיא דחולין מההיא דמסכת ערלה דף פא תבלין שנים ושלשה שמות מצטרפי אלא דצריכי צירוף וצריכי שיעור לתבל. ולא אמרינן כיון דלטעמא עבידי טעמא לא בטילי י"ל דהתם מיירי שנפלו לתוך תבלין של חולין ולא לתוך הקדירה דודאי תבלין לתוך תבלין לאו לטעמא עבידי וכן משמע בפרק בתרא דעבודה זרה דף סו. וההיא דשאור דאמרינן דאינו אוסר עד שיהא בו להחמיץ לא קשיא דאע"ג דשאור לטעמא עביד ולא בטיל ה"מ כשיש בו כדי להחמיץ אעפ"י שיש מן ההיתר יותר ממאתים או יותר מאלף לא בטיל אבל אין בו כדי להחמיץ בטיל. וכן יש לומר נמי גבי תבלין דבעינן שיהא בו כדי לתבל וקל להבין. וכן חומץ בקדירה לא בטיל אם יש בו כדי נותן טעם אע"פי שיש מן ההיתיר יותר כיון דלטעמא עביד 