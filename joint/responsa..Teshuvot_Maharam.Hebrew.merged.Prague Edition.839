תתלט. ראובן ושמעון לקחו חפצים בשותפות ונמכרו החפצים ובאו לחלוק אמר ראובן לשמעון רצוני שתשבע לי בעסק השותפות כי החפצים נמכרו בביתך ואתה מכרתם. השיבו שמעון אתה תשבע שגם אתה מכרתם וראובן אמר לא מכרתי כלום ועוד טענו ראובן מנה לי בידך ושמעון השיבו אין לך בידי כלום וגם מזה רוצים להשביע זה את זה שזה אמר השבע והפטר וזה אמר השבע וטול. נראה שהשבועה על שמעון מאחר שמודה שמעון שנעשא ונתן בעסק השותפות יש עליו שבועת השותפין דתנן שבועות מ"ה ע"א ואלו נשבעין שלא בטענה השותפי' וכיון שיש עליו שבועת השותפי' יש עליו לגלגל על שמעון אף על המנה דתנן חלקו השותפי' כו' נתגלגלה לו שבועה כו' ושמעון אין יכול להשביע את ראובן כיון דאין מודה דעל ידו נמכרו החפצים ע"כ יכול ראובן לומר לשמעון השבע שאני מכרתי' ואני אשבע שלא נשאר עלי כלום וכל זמן ששמעון אינו נשבע שבועה זו אינו יכול להשביע את ראובן שבועת שותפים.