חבורה שנמנו על הפסח הרי אלו נמשכין כולן ונמנין עליו חבורה אחרת ובלבד שישאר אחד מחבורה הראשונה שהיה בשעת לקיחה. ואין אחר נמנה על שני פסחים<br><b>תנן </b>בפרק האשה בזמן שהיא בבית בעלה לעולם נמנין עליו עד שיהא כזית לכל אחד ואחד ואמרי' בגמ' מאי לעולם. קמ"ל דנמנין עליו חבורה זאת וחוזרין ונמנין עליו חבורה אחרת ופירש"י ודלא כר' יהודה דאמר ובלבד שיהא אחד מחבורה ראשונה קיים ופלוגתיהו ס"פ מי שהיה טמא דתניא אם ימעט הבית מהיות משה מלמד שמתמעטין והולכין ובלבד שיהא אחד מבני חבורה קיים דברי ר' יהודה ר' יוסי אומר ובלבד שלא יניחו את הפסח כמות שהוא ובהא פליגי דר' יהודה סבר דבעינן שיהא אחד מבני חבורה שהיה בשעת לקיחה קיים עליו ור' יוסי סבר אפי' אחר שנמנה עליו אחר לקיחה יהיה קיים עליו יכולים כולם הראשונים לימשך ממנו הואיל שאין הפסח נשאר שעה אחת בלא בעלים כמות שהוא ונראה דאע"ג דהאי סתמא דפ' האשה דלא כר' יהודה וקיי"ל נמי דר' יוסי נמוקו עמו אפ"ה הלכה כר' יהודה דסתם לן תנא כותיה בפ' מי שהיה טמא גבי חמש חבורות של ה' ה' כו' וסתמא בתרא עיקר ומשנה ראשונה לא זזה ממקומה כדאמרי' דפ"ק דשבועות:  