. זה שאמר הכתוב אשת חיל מי ימצא , הדברים על מי נאמרו, לפי שכתיב למעלה ויבא אברהם לספוד לשרה ולבכותה , התחיל בוכהומספיד, ואמר אימתי יש לי ליטול כיוצא בך, אשת חיל זו שרה, שנאמר הנה נא ידעתי כי אשה יפת מראה את .ורחוק מפנינים מכרה, שבאת ממרחק, שנאמר קורא ממזרח עיט מארץ מרחק איש עצתי . בטח בה לב בעלה, זו שרה, שנאמר  למען ייטב לי בעבורך . ושלל לא יחסר זה אברהם אבינו, שנאמר ואברם כבד מאד . גמלתהו טוב ולא רע, זו שרה, שנאמר ולאברם היטיב בעבורה , דרשה צמר ופשתים, בין ישמעאל ליצחק, שנאמר ותרא שרה את בן הגר המצרית וגו' ותאמר לאברהם גרש  האמה הזאת וגו' . היתה כאניות סוחר, שהיתה מטלטלת ממקום למקום וממדינה למדינה, כספינה הזאת ההולכת ממקום למקום בים. ממרחק תביא לחמה, שנאמר הנה נתתי אלף כסף לאחיך וגו' . ותקם בעוד לילה, אימתי וישכם אברהם בוקר וגו' . ותתן טרף לביתה וחק לנערותיה, בעצם היום הזה נמול אברהם וגו' , ואין חק אלא מילה, שנאמר ויעמידה ליעקב לחק לישראל ברית עולם . זממה שדה ותקחהו, שעד שהיא בחיים זממה ליטול את מערת המכפלה, ותקחהו שהרי נקברה בה. מפרי כפיה נטעה כרם, שנאמר ויטע אשל , מהו ויטע, כד"א ויטע כרם . חגרה בעז מתניה, שאמר לה אברהם, מהרי שלש סאים קמח סלת וגו' . טעמה כי טוב סחרה, ותאמר מי מלל לאברהם הניקה בנים שרה . לא יכבה בילה נרה, אימתי ויחלק עליהם לילה . לא תירא לביתה משלג, אימתי כשהראה לו הקב"ה גיהנם, בישרה שאין אחד מבניה יורד לתוכו, שנאמר והנה תנור עשן ולפיד אש , למה לפי שהם מקיימים שני דברים. כי כל ביתה לבוש שנים, אלו שבת ומילה. מרבדים עשתה לה, אימתי כשאמרו לו איה שרה אשתך , אמר לה מבושרת את שאת יולדת, ומהם יוצאים כהנים גדולים שמשמשין באהל מועד. שש וארגמן לבושה, שנאמר   וארגמן וגו' , הוי נודע בשערים בעלה, מיד כשבתו עם זקני ארץ הזקין, לכך נאמר ואברהם זקן.