<big><strong>תקעד.</strong></big><br><b>שטר משכנתא: </b><b>זכרון</b> עדות. מחמת שרציתי ברצון נפשי ונטלתי וקיבלתי ממנו כך וכך דינרין והשכנתי בהם כך וכך ואין לי רשות על זה כך וכך שמשכנתי לו להשכיר ולהחליף ולמכור וליתן במתנה לשום אדם בעולם עד שאפרע לו ממונו כך וכך ואין אני פושעו ואין אני שואל ממנו זמן אחר עליהם וקיבלתי אחריות ממון זה עלי ועל ירתי בתריי כחומר כל שטרי משכונות והלוואות דלא כאסמכת' ודלא כטופסי דשטרי. וקנינא כו': שריר וקיים. וחותמין שנים: חז"ק: