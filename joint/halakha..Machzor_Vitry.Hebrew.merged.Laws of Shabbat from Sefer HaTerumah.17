<b>דין</b> מי שהחשיך לו בדרך קודם שנכנס לעיר ויש עליו כיס או חבילה יתננה לנכרי. ואם אין נכרי יתננה מבעוד יום על הסוס. וכשתרצה ללכת יחזור ויתננה על הבהמה  עקיר' והנח'. ואם אין לו בהמה יתננה לישר' קטן שעמו. ואם אין לו לא זה ולא זה יביאנה פחות פחות מד' אמות. וקודם שהלך ד' אמות יניח ויעמוד וילך. ואם מתיירא פן יראוה הגנבים ויגזלוה לו. יניחנה עליו וירוץ ולא יעמוד כלל. וכשיהיה לפתח ביתו יזרקנה בפני' כלאחר יד. ונראין תדברי' שאם ירא פן יבאו עבדי המושל ליקח בשבת מעותיו בתיבתו או כספו וזהבו שאינם כלים מותר להצניעם במקום שירצה ברשות היחיד. שהרי משום פסידא התירו אפילו להוליך פחות פחות מד' אמות אפי' דרך רשות הרבים שיש לחוש לסורא  דאורייתא. ודווקא בדליקה לא התירו להציל מעות כי אם ספר עמהם דילמ' אתי לכבויי. וגם אפי' לחצר שאינה מעורבת וגם כשהדליקה דווקא באותו בית. כדפי' ר"ת: