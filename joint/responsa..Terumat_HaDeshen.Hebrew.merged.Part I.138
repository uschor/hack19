<b>שאלה קלח </b>בעל הבית הסועד בלילי פסחים אצל ת"ח מופלג בדורו. בעי הסיבה הואיל ולא למד כלום לפני או לאו: 
<b>תשובה </b>יראה דלא בעי הסיבה וכן מצאתי בפרשת סדר אלהי הרוחות הר' שמואל מפליי"ז וכתב הטעם דהא דתלמיד פטור בהסיבה לפני רבו משום דמורא רבך כמורא שמים כדאיתא פ' אע"פ ופרשב"ם שם דילפינן לה מאת ה' אלהיך תירא לרבות ת"ח א"כ כל ת"ח בכלל. וכן מצאתי בתוס' ע' שור שנגח ד' וה' דתלמיד חכם מופלג בכלל זה אפילו לא למד כלום לפניו דהא מחוייב במורא דאת ה' אלהיך תירא ואית לו תורת רבו לעניין דרש דהא קרא את ה' אלהיך תירא וכ"ש אם הת"ח נחשב לגדול הדור דחשיב לכל מילי כרבו אפי' לא למד כלום מלפניו והכי אמרינן ת' אין עומדין במס' ברכות דהא קאמר עלי הכהן לשמואל הנביא אתה מורה הלכה בפני רבך ומקשו שם התוס' והא לא למד כלום לפניו ומתרצין דגדול הדור היה וגם בא ללמוד לפניו נראה דתרי שינויי נינהו דלא שייכי אהדדי לצרף לחד שינוי'. הא קמן דחשיב כרבו מובהק מדקאמר דהיה חייב מיתה על הוראתו בפניו: 
