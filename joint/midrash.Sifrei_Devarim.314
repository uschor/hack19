כנשר יעיר קנו - מה נשר זה, אין נכנס לקנו מיד עד שהוא מצרף את בניו בכנפיו, בין אילן לחבירו בין סוכה לחבירתה - כדי שיעירו בניו ויהיה בבניו כח לקבלו; כך, כשנגלה המקום ליתן תורה לישראל - לא נגלה עליהם מרוח אחד, אלא משתי רוחות, כענין שנאמר  ויאמר ה' מסיני בא וזרח משעיר למו. ואיזו היא רוח רביעית?  אלוה מתימן יבוא: 
יפרוש כנפיו יקחהו - כענין שנאמר  ובמדבר אשר ראית אשר נשאך ה' אלהיך: 
ישאהו על אברתו - כענין שנאמר  ואשא אתכם על כנפי נשרים. 
ד"א כנשר יעיר קנו - זה לעתיד לבוא, כענין שנאמר  קול דודי הנה זה בא: 
יפרוש כנפיו - כענין שנ'  אומר לצפון תני:  
ישאהו על אברתו -  הביאי בניך בחוצן. 