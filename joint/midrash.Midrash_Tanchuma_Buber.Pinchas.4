 וידבר ה' אל משה לאמר, צרור את המדינים . למה כי צוררים הם לכם , מיכאן אמרו חכמים בא להורגך השכם להרגו,  שכל המחטיא את האדם יותר מן ההורגו, שההורגו הורגו בעולם הזה, ויש לו חלק לעולם הבא, והמחטיאו הורגו בעולם הזה ולעולם הבא. שתי אומות קדמו ישראל בחרב, מצרים ואדומים, שנאמר ארדוף אשיג אחלק שלל , ויאמר אליו אדום לא תעבור בי פן בחרב אצא לקראתך , ושתים בעבירה מואב ועמונים, על אלו שקדמו בחרב כתיב לא תתעב אדומי וגו' לא תתעב מצרי , ועל אלה שקדמו בעבירה לא יבא עמוני ומואבי בקהל ה' .