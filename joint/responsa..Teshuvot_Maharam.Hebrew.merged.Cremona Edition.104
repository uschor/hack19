<b>ועל </b>הספרים ששאלת אם היו בידו של ראובן ספריו של שמעון ומשכנם ללוי. אין שמעון יכול להוציאם מיד לוי. דמשכנת' עשו בה תקנת השוק כי לוי היה סבור שראובן השאילם לו למשכנ' אבל כשיתן לו דמים שהלוה עליהם יתן לו אם ראובן מודה שהם של שמעון. אבל אם ראובן טען לקוחין הן בידי לדידן שנהגנו כר"שי דסתם ספרים אינם עשוים להשאיל ולהשכיר כי אם סיפרא דאגדתא נאמן על סתם ספרים. ואם ראובן איננו לא ישיב עד שיבא. דלא גרע מאשה דקיימא לן קבל מן האשה יחזיר לאשה: 