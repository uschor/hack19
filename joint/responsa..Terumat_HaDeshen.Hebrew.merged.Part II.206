<b>סימן רו </b>ועל השטר שכתב בו רק וכל הדברים דלעיל עשינו ו' בקנין גמור ואין בו במנא דכשר כו' והביא מר ראיה מן התוס' דאע"פ דסתם קנין שבתלמוד הוא קנין חליפין. אמת הוא כך דהכי איתא בתוס' בדיבור כתבו וחתמו אמנם בדיבור מתנת ש"מ שכתוב בו קנין בהא שמעתא חילק ריצב"א וכתב דקנה מידו משמע דוקא חליפין אבל קנה מיניה משמע שפיר קנין חזקה כ"ש כי האי לישנא ועוד מאן לימא לן דמדמינן לישנא דסופרים ללישנא דגמ' ואדרבא מוכח דהאי קנין לאו קנין חליפין איירי מדלא כתב במנא דכשר כו' שהוא לשון שגור בפי כל וכתב קנין גמור ר"ל קנין המועיל. אמנם לעד"נ דאין להוציא ממון בשטר זה דיד בעל השטר על התחתונה וראיה מתשובת רבינו שמחה ורבינו ברוך פ' מי שמת על שטר שלא נכתב בו קנין פירות כראוי כי לא הקנה לו קרקע לפירותיהם כו' מוכח שם דוקא משום שהיה כתוב בשטר כחומר כל שטרי פירות העשוין כתיקון ונמצא שהעדים העידו שנעשה כתק"ח ומש"ה הוכשר השטר אבל בשביל שנכתב בשטר שנתנו לו הפירות של הקרקע בקנין גמור לא היה מועיל כדאיתא התם ע"ש בתוך התשובה כי לע"ד מבואר שם היטב: 
