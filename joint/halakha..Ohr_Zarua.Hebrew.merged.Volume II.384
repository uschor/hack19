<b>מתני' </b>אין פורסין על שמע פחות מעשרה. מנין הבא לביהכ"נ לאחר שקראו הציבור את שמע עומד אחד ואומר קדיש וברכו וברכ' ראשונה שלפני ק"ש. ואין ש"צ עובר לפני התיבה פחות מעשרה ואין נושאין כהנים כפיהם פחות מעשרה ירושלמי מכיון דתנינן אין פורסין על שמע בפחו' מעשרה ליידא מילה  אין עוברין לפני התיבה פחות מעשרה לכן צריכא כהדא דתני אין פורסין על שמע פחות מעשרה התחילו בעשרה והלכו להן מקצתן גומר ועל כולם הוא אומר עוזבי ה' יכלו. וראיתי בוירצבור"ג כשבא אחד לביהכ"נ לאחר שקראו את שמע ומוצא עשרה בביהכ"נ עומד ופורס על שמע בפניהם ושוב כשבא אחד ומוצא אותן עצמן עומד גם הוא ופורס על שמע לפניהם ואע"פ שכבר יצאו בראשון ויפה הם עושים דתניא במסכת סופרי' במקום שיש שם תשעה ששמעו בין ברכו בין קדיש ולאחר התפילה עומד אחד בפני אלו ואומר ברכו או קדיש וענו אלו אחריו יצא י"ח. תניא במכילתין הפורס על שמע והמברך על הפירות ועל המצות לא יענה אחר עצמו אמן ואם ענה ה"ז דרך הבורות. ובירושלמי פרק אין עומדין תני הפורס את שמע והעובר לפני התיבה והנושא את כפיו והקורא בתורה והמפטיר בנביא והמברך על אחת מכל מצות האמורות בתורה לא יענה אמן אחר עצמו ואם ענה ה"ז בור  ואית תניי תני ה"ז חכם א"ר חסדא מאן דמר ה"ז בור בעונה על כל ברכה וברכה ומ"ד ה"ז חכם בעונה בסוף. איתא במדרש ר' אלעזר על לאתרא אמרו ליה פרוס על שמע אמר להו לית אנא חכים אמרו ליה דין הוא ר"א דצווחין עליה נתכרכמו פניו הלך אצל ר"ע א"ל מפני מה פניך חולנית תני ליה עובדא יליף ליה לימים הדר לההוא אתרא א"ל פרוס על שמע פרס עבור לפני התיבה עבר אמרו אתחכים ר' אלעזר ובשביל כך קורין אותו ר' אלעזר חסמא: הדרן עלך פרק הקורא את המגילה עומד