<b>שבעת </b>ימים מצות תאכלו ובפרשת ראה כתיב ששת ימים תאכל מצות וביום השביעי ופירש רש"י בפרשת בא אל פרעה שבעת ימים מצות תאכלו ובמקום אחר אומר ששת ימים תאכל מצות למדנו על שביעי שאינו חובה לאכול מצה ובלבד שלא יאכל חמץ מנין אף ששה רשות דבר שהיה בכלל ויצא מן הכלל ללמד לא ללמד ע"ע יצא אלא ללמד על הכלל כולו יצא מה שביעי רשות אף ששה רשות יכול אף לילה הראשון ת"ל בערב תאכלו מצות הכתוב קבעו חובה עכ"ל ובפרשת ראה פירש ששת ימים תאכל מצות ובמקום אחר הוא אומר שבעת ימים שבעה מן הישן וששה מן החדש עכ"ל ותרוייהו ברייתות נינהו בתורת כהנים בפרשת אמור אל הכהנים וחדא מנייהו מייתו לה במנחות בפרק רבי ישמעאל ת"ר וספרתם לכם ממחרת השבת שתהא ספירה לכאו"א כו' עד רשב"א אומר כתוב אחד אומר ששת ימים תאכל מצות וכתיב שבעת ימים מצות תאכלו הא כיצד מצה שאי אתה יכול לאכלה שבעה מן החדש אתה יכול לאכלה ששה מן החדש פירוש דיום ראשון אסור בחדש ואתה יכול לאכלה ששה ימי הפסח דהיינו שקרב העומר ביום שני של פסח ויש עוד ו' ימים של פסח שיכול לאכול מצה מן החדש ואידך מייתי לה שלהי ערבי פסחים: תניא כותיה דרבא כתיב ששת ימים תאבל מצות וביום השביעי מה שביעי רשות אף ששי רשות מ"ט הוה דבר שבכלל פירוש שכבר נאמר שבעת ימים מצות תאכלו ויצא מן הכלל ללמד לא ללמד ע"ע יצא אלא ללמד על הכלל כולו יצא יכול אף לילה הראשון כן ת"ל בערב תאכלו מצות הכתוב קבעו חובה פירוש ללמדך שלילה הראשון חובה לאכול מצה ובת"כ מסיים בה הכי אין לי אלא בזמן שביהמ"ק קיים בזה"ז שאין ביהמ"ק מנין ת"ל בערב תאכלו מצות א"כ מה ת"ל שבעת ימים תאכלו מצות מצה הנאכלת כל ז' יוצא בה ידי חובתו יצאו חלות תודה ורקיקי נזיר שאינם נאכלין כל שבעה. ומדמייתי סייעתא מהא מתני' לרבא ס"פ ע"פ ש"מ דסמכ' היא להכי הלכת' דאין חובה לאכול מצה כ"א לילה הראשו' אבל כל ששה אם ירצה יאכל בשר או פירות רק שלא יאכל חמץ אבל בערב לילה הראשונה חובה לאכול מצה. ונשים נמי הואיל ואתרבו לענין בל תאכל חמץ חייבות במצה לילה הראשון כדאמרינן פרק אלו עוברין השתא דאתרבו להו לאכילת חמץ אתרבו להו נמי לאכילת מצה כדר"א דאר"א נשים חייבות באכילת מצה דבר תורה שנא' לא תאכל עליו חמץ  כל שישנו בבל תאכל אתנהו בקום אכול והני נשי הואיל וישנו בכל תאכל חמץ אתנהו בקום אכול מצה הלכך אע"ג דהויא לה מצה מצוה שהז"ג נשים חייבות במצה והכי נמי אמרינן פ"ק דקידושין הרי מצה שמחה והקהל דמ"ע שהז"ג ונשים חייבות ובתוספתא דפסחים ספ"ק תניא החזרת והמצה והפסח לילי יו"ט הראשון חובה ושאר הימים רשות רש"א לאנשים חובה ולנשים רשות וקיי"ל כחכמים כדפרישית:  