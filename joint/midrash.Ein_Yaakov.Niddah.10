נדה פרק י - כה אמר רבי חנינא בר שלמיה משמיה דרב: כיון שנתקו שניו של אדם, נתמעטו מזונותיו, שנאמר:   [וגם אני] נתתי לכם נקיון שנים בכל עריכם, וחסר לחם בכל מקומותיכם".
כו תנו רבנן: שנים עשר דברים שאלו אנשי אלכסנדריא את רבי יהושע בן חנניה, שלשה דברי חכמה, שלשה דברי אגדה, שלשה דברי בורות, שלשה דברי דרך ארץ. שלשה דברי חכמה וכו'. שלשה דברי אגדה: כתוב אחד אומר:  "כי לא אחפץ במות המת", וכתוב אחד אומר:  "כי חפץ ה' להמיתם"? כאן, בעושין תשובה, כאן, בשאין עושין תשובה. כתוב אחד אומר:   ["אשר לא ישא פנים ולא יקח שחד". וכתוב אחד אומר:  "ישא ה' פניו אליך"? כאן, קדם גזר־דין, כאן, לאחר גזר־דין. כתוב אחד אומר:  "כי בחר ה' בציון", וכתוב אחד אומר:  "כי על אפי ועל חמתי היתה [לי] העיר הזאת, למן היום אשר בנו אותה ועד היום הזה"? כאן, קדם שנשא שלמה את בת פרעה, כאן, אחר שנשא שלמה את בת פרעה. שלשה דברי בורות: אשתו של לוט מהו שתטמא? אמר להן: מת מטמא, ואין נציב מלח מטמא. בן שונמית, מהו שיטמא? אמר להן: מת מטמא, ואין חי מטמא. מתים לעתיד לבוא, צריכין הזאה שלישי ושביעי, או אין צריכין? אמר להן: לכשיחיו נחכים להן. איכא דאמרי: לכשיבוא משה רבנו עמהם. שלשה דרך ארץ: מה יעשה אדם ויחכם? אמר להן: ירבה בישיבה וימעט בסחורה. אמרו: הרבה עשו כן, ולא הועיל להם. אלא יבקש רחמים ממי שהחכמה שלו, שנאמר:  "כי ה' יתן חכמה מפיו דעת ותבונה". תנא רבי חיא: משל למלך בשר־ודם שעשה סעודה לעבדיו, ומשגר לאוהביו ממה שלפניו, מאי קא משמע לן? דהא בלא הא לא סגיא. מה יעשה אדם ויתעשר? אמר להן: ירבה בסחורה, וישא ויתן באמונה. אמרו לו: הרבה עשו כן ולא הועילו. אלא יבקש רחמים למי שהעשר שלו, שנאמר:  "לי הכסף ולי הזהב", מאי קא משמע לן? דהא בלא הא לא סגי. מה יעשה אדם ויהיו לו בנים זכרים? אמר להן: ישא אשה ההוגנת לו, ויתקדש עצמו בשעת תשמיש. אמרו: הרבה עשו כן ולא הועילו. אלא יבקש רחמים ממי שהבנים שלו, שנאמר:  "הנה נחלת ה' בנים שכר פרי הבטן". מאי קא משמע לן? דהא בלא הא לא סגי. מאי "שכר פרי הבטן"? אמר רבי חמא ברבי חנינא: בשכר שמשהין עצמן בבטן, כדי שתזריע אשתו תחלה, נותן לו הקדוש ברוך הוא שכר פרי הבטן.
כז תנא דבי אליהו: כל השונה הלכות בכל יום, מבטח לו שהוא בן העולם הבא, שנאמר:  "הליכות עולם לו". אל תקרי 'הליכות', אלא 'הלכות'.
הדרן עלך מסכת נדה