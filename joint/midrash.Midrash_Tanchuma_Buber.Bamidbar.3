 וידבר ה' אל משה במדבר סיני באהל מועד. עד שלא עמד אהל מועד דבר עמו בסנה, שנאמר   מלאך ה' אליו בלבת אש מתך הסנה , , אחר כך דבר עמו במצרים, שנאמר ויאמר ה' אל משה ואל אהרן בארץ מצרים , ואחר כך דבר עמו בסיני, שנאמר וידבר ה' אל משה בהר סיני , כיון שעמד אהל מועד אמר יפה הצניעות, שנמר והצנע לכת עם  אלהיך , התחיל לדבר עמו באהל מועד, וכן דוד אומר כל כבודה בת מלך פנימה  , בת מלך זה משה, שנאמר וסכרתי את מצרים ביד אדונים קשה , אלו המכות שבאו על המצריים, ומלך עז ימשל בם , זה משה, שהוא מלכה של תורה, שנקראת עז, שנאמר ה' עז לעמו יתן , לפיכך כל כבודה בת מלך פנימה. ממשבצות זהב לבושה, זה אהרן, שנאמר ועשית משבצות זהב , מכאן אמרו רבותינו כל כלה שהיא מצנעת עצמה אפילו ישראלית, ראויה שתנשא לכהן, ותעמיד כהנים גדולים, שנאמר ממשבצות זהב לבושה , אמר הקב"ה כך הוא נאה שיהא מדבר מבפנים, שנאמר  הנכרי אשר לא מעמך ישראל הוא ובא מארץ רחוקה למען שמך הגדול וידך החזקה וזרועך הנטויה   אל הבית הזה ואתה תשמע  השמים מכון שבתך ועשית ככל אשר יקרא אליך הנכרי למען ידעו כל עמי הארץ את שמך ליראה אותך כעמך ישראל ולדעת כי שמך נקרא על הבית הזה אשר בניתי , אבל כשהוא בא אצל ישראל מה כתיב, ונתת לאיש ככל דרכיו אשר תדע את לבבו , אמר שלמה רבון העולמים אם ראוי תן לו, אם אינו ראוי אל תתן לו, ולא תאמר בית המקדש, אלא אילולי ישראל לא היה המטר יורד לעולם, ולא השמש זורחת, שבזכותן הקב"ה מרויח לעולם, ולעולם הבא אומות העולם רואים לישראל היאך הקב"ה עמהם, והם באים להדבק בהם, שנאמר בימים   אשר יחזיקו עשרה אנשים מכל לשונות הגוים והחזיקו בכנף איש יהודי  נלכה עמכם כי שמענו אלהים עמכם .