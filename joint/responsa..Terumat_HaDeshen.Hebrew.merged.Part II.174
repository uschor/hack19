<b>סימן קעד </b>הנה זעקת מה"ר דוד יצ"ו גדלה עליך עד מאד איך שלחת ידך בו בענייני מסירות בכמה גוונא קצת יצאו מפיך וקצת מפי אחרים הראשון על ענייני מסים בתחילת ביאתו לשם גם אח"כ ואף בענין הלוואות העירונים גמרת לו שהוצרך להוציא הון רב הוא ואחרים בשבילו לכבות דליקתו בפרט האידנא שנתגרש ונטרד מביתו ע"ד ההגמון ואומדנא דמוכח הוא שהוא הכל בנכלך ובעצתך הרע ועל ידך בגרמתך נעשה הכל כי הדבר ידוע שאין לו שונא בנורנב"ערק ובכל פרווהא כי אם אותך והמצורפים לך גם קנצלי"ר העיר מייסטרמרטי"ן אמר בברור איך שההגמון אמר לו שי?ה?ודי עשיר מנורנבער"ק הסיתו על דבר זה לרדוף מהר"ד הנ"ל מוסף על כל זה עתה בעת הליכתו משם ואתה לא ידעת שהלך הסכמת לדברי עירון שחפץ ואמר שהוא מן הראוי שיתפסו אותו העירונים ושיקשרו אותו שלא ירדוף הע?י?רונים וכל המיושבים שם כי גברא מבולבל הוא וחסר דיעה הוא ואם יהיה נמלט יבלבל כל העיר. כל הדברים הללו הציע לפני והדבר מפורסם כי מוחזק הוא לאיש תם וישר לא נמצא בפיו עולה ושקר ותרמית וכשמעי את דבריו נהפך לבי בקרבי לראות כי יבולע צדיק על לא חמס בכפו ולא אהיה לו לעזר ולמשען ואמרתי אמרו רבנן ת"ח עביד דינא לנפשיה לענוש ולנדות אפי' לכבודו אם ביזוהו כל שכן אם ירדפוהו וטורדים אותו על גופו ועל ממונו והיה בדעתי להשיאו שיתחיל הוא לנקום נקמתו בסלוא דלא מבע דמא ובחיויא דרבנן ואבא למלאות דבריו כדת וכדין אך מפני לזות שפתים מהמון העם אמרתי לו שיחפש אחר זכיותיו על מקצת דברים הנ"ל שיתראה מתוכן אומדנות מוכחות מאז ישלח ידו בך וישסה בך נח"ש ושרף ותהיה מאז ידי עמו בכל תוקף וגזירה עד אשר תתקן עוותך כתורה וכהלכה שיסתלקו מעליו חורבות והזיקות. נאם הקטן והצעיר שבישראל: 
