<b>סימן נז </b>יושב בשמי רומה ישלח במהרה רפואה שלמה לאהובי מהר"ר יוחנן יצ"ו דמספקא למר בחולה שאינו יכול לעמוד אם יתפלל בשכיבה או בישיבה וכתבת דרש"י לא היה מתפלל בחליו רק ק"ש קרא והרמב"ם כתב דהחולה מתפלל בשכיבה על צידו וסבירא לך דפליגי דרש"י סבר דאין מתפללין רק מעומד אין נראה כלל דליכא מאן דפליג דאנוס מצי להתפלל מיושב כדמוכח פ' תפילת השחר במתניתין בגמרא היה יושב בספינה ובעובדא דלוי ואבוה דשמואל ע"ש ונראה דרש"י איירי דהי' חולה כ"כ שלא היה יכול לכוין בתפילתו ובקריאת שמע שאין צריך לכוין רק בפסוק ראשון קרא והרמב"ם איירי שאינו חולה כל כך וכן מוכח התם: 
