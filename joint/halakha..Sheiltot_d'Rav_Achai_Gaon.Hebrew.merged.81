<b>שמיני</b><br><b>שאילתא </b>דאסיר להון לדבית ישראל לאורויי הלכה למישרא ולמיסר ולטמויי ולדכויי כדשתי חמרא כשיעור דמשכר שנאמר יין ושכר אל תשת וכתיב בתריה ולהבדיל בין הקדש ובין החול וכתיב בתריה ולהורות את בני ישראל וכמה שיעורא דכד שתי אסור לאורויי כדתניא יין ושכר אל תשת יכול יין כל שהוא או יין מגיתו ת"ל שכר לא אמרתי אלא בשיעור המשכר ואי זה זה רביעית יין בן ארבעים יום אם כן מה תלמוד לומר יין להזהיר על היין כל שהוא ועל יין מגיתו <i data-commentator="Haamek Sheilah" data-order="1"></i> אם שתה רביעית לוג דברי רבי מאיר רבי יהודה אומר יין אין לי אלא יין שאר משכרין מניין ת"ל שכר אם כן מה ת"ל יין על היין במיתה ושאר משכרין באזהרה ר' <i data-commentator="Haamek Sheilah" data-order="2"></i> אליעזר אומר <i data-commentator="Haamek Sheilah" data-order="3"></i> יין ושכר אל תשת אל תשת יין דרך שכרותו שאם הפסיק בה או אם נתן לתוכו מים כל שהוא פטור והכי קא אמר קרא יין והוא שמשכר ורבי מאיר דאמר אינו חייב אלא על היין יליף שכר שכר מנזיר מה נזיר שאר משכרין לא אף כאן נמי שאר משכרין לא ואתיא יין להזהיר ור' יהודה לא גמר שכר שכר כמאן אזלא הא דתניא אכל דבילה קעילית ושתה דבש וחלב ונכנס למקדש לוקה ארבעים כר' יהודה אמר שמואל בר אחיתיי אמר רב המנונא סבא אמר ר' יצחק בר אשיין אמר רב הונא אמר רב הלכה כרבי אליעזר וקרי רב עליה דרבי אליעזר טוביינא דחכימי והני מילי רביעית אבל יותר מרביעית אע"פ דאפסיק ואע"ג דנתן לתוכו מים אסור <i data-commentator="Haamek Sheilah" data-order="4"></i> רב אחא מהוצל הוה ליה למשרא נדריה אתא לקמיה דרב אשי ביום טוב אמר ליה זיל האידנא ותא למחר דרב לא מוקים אמורא עליה מיומא טבא לחבריה משום שכרות ואנא נמי משכרנא וכי תנן במתניתין נשאלין נדרין של צורך שבת בשבת במקו' דליכא שכרות אמר ליה והא אמר רב הלכה כרבי אליעזר דאמר אם נתן לתוכו מים כל שהוא פטור <i data-commentator="Haamek Sheilah" data-order="5"></i> מדלאו בחיותיה קא שתי ליה אמר ליה אימור דאמר רבי אליעזר ברביעית יותר מרביעית מי אמר יותר מרביעית אפילו מזוג נמי משכר: 
<b>ברם </b>צריך <i data-commentator="Sheilat Shalom" data-order="88"></i>שאר משכרין מי אית ליה לר' אליעזר אי לא כיון דאפקיה לשכר דרך שכרותו שאר משכרין לית ליה או דילמא אית ליה לדרך שכרותו ושאר משכרין נמי <i data-commentator="Haamek Sheilah" data-order="6"></i> ומחמר טפי מרבי יהודה דמחייב נמי מיתה ת"ש דאמר רב אכל תמרים אל יורה ומדאמר רב הלבה כרבי אליעזר ואמר רב אכל תמרים אל יורה שמע מינה אית ליה שאר משכרין נמי וכן הילכתא: 
