יבמות פרק ד - יא תניא, רבי אליעזר בן יעקב אומר: לא ישא אדם אשה ודעתו לגרשה, משום שנאמר:  "אל תחרש על רעך רעה".
משנה. היבמה לא תחלץ ולא תתיבם, עד שיש לה שלשה חדשים. וכן כל שאר הנשים, לא יתארסו ולא ינשאו, עד שיהו להן שלשה חדשים. 
פסקא. וכן שאר כל הנשים וכו'. בשלמא יבמה, כדאמרן! אלא שאר כל הנשים, אמאי? אמר רב נחמן אמר שמואל: משום דאמר קרא:  "להיות לך לאלהים ולזרעך אחריך", להבחין בין זרעו של ראשון לזרעו של שני. מתיב רבא: לפיכך גר וגיורת צריכין להמתין שלשה חדשים, הכא מאי 'להבחין' איכא? הכא נמי איכא, להבחין בין זרע שנזרע בקדשה לזרע שלא נזרע בקדשה:
ההוא דאתא לקמיה דרב, אמר להו: כותי ועבד הבא על בת ישראל מהו? אמר ליה: הולד כשר. אמר ליה: הב לי ברתך. לא יהיבנא לך! אמר רב שימי בר חיא לרב: אמרי אינשי: "גמלא במדי אקבא רקדא", הא גמלא והא קבא והא מדי, ולא רקדא? אמר ליה: אי ניהוי כיהושע בן נון לא יהיבנא ליה ברתי! אמר ליה: אי הוה כיהושע בן נון, אי מר לא יהיב ליה, אחריני יהבי ליה. האי, אי מר לא יהיב ליה, אחריני לא יהבי ליה. לא הוה קא אזיל מקמיה, יהיב ביה עיניה ושכיב. ואף רב מתנה מורה בה להתירא, ואף רב יהודה מורה בה להתירא, דכי אתא לקמה דרב יהודה, אמר ליה: זיל איטמר או נסיב בת מינך. וכי אתא לקמה דרבא, אמר ליה: או גלי או נסיב בת מינך:
תנו רבנן: גר שמל ולא טבל, רבי אליעזר אומר: הרי זה גר, שכן מצינו באבותינו שמלו ולא טבלו. טבל ולא מל, רבי יהודה אומר: הרי זה גר, שכן מצינו באמהות שטבלו ולא מלו. וחכמים אומרים: טבל ולא מל, מל ולא טבל, אינו גר עד שימול ויטבל. ורבי יהושע נמי, נילף מאבות! ורבי אליעזר נמי, נילף מאמהות! וכי תימא וכו':
תנו רבנן: מי שבא ואמר: גר אני, יכול נקבלנו? תלמוד לומר: 'אתך', במחזק לך. בא ועדיו עמו, מנין? תלמוד לומר:  "וכי יגור אתך גר בארצכם", אין לי אלא בארץ, בחוץ־לארץ מנין? תלמוד לומר: 'אתך', בכל מקום שאתך. אם כן, מה תלמוד לומר: 'בארץ'? בארץ צריך להביא ראיה, בחוץ לארץ אין צריך להביא ראיה, דברי רבי יהודה. וחכמים אומרים: בין בארץ בין בחוץ לארץ, צריך להביא ראיה:
תנו רבנן:  "ושפטתם צדק בין איש ובין אחיו ובין גרו", מכאן אמר רבי יהודה: גר שנתגיר בבית־דין, הרי זה גר. בינו לבין עצמו, אינו גר. מעשה באחד שבא לפני רבי יהודה, ואמר לו: נתגירתי ביני לבין עצמי, אמר לו: יש לך עדים? אמר לו: לאו. יש לך בנים? אמר לו: הן. אמר לו: נאמן אתה לפסל את עצמך, ואי אתה נאמן לפסל את בניך:
יב תנו רבנן: גר שבא להתגיר בזמן הזה, אומרים לו: מה ראית [שבאת] להתגיר? אי אתה יודע שישראל בזמן הזה, דוויים, דחופים, סחופים, ומטרפים, ויסורין באים עליהם? אי אמר: יודע אני ואיני כדאי, מקבלין אותו מיד, *) ומודיעין אותו מקצת מצוות קלות ומקצת מצוות חמורות. מאי טעמא? דאי פריש נפרש. דאמר רבי חלבו: קשים גרים לישראל כספחת, דכתיב:  "ונלוה הגר עליהם ונספחו על בית יעקב". ומודיעין אותו עון לקט, שכחה, ופאה, ומעשר עני. מאי טעמא? אמר רבי חיא בר אבא, אמר רבי יוחנן: בן־נח נהרג על פחות משוה פרוטה, ולא נתן להשבון. ומודיעין אותו ענשן של מצוות, אומרים לו: הוי יודע שעד שלא באת למדה זו, אכלת חלב אי אתה ענוש כרת, חללת שבת אי אתה ענוש סקילה, עכשיו, אכלת חלב אתה ענוש כרת, חללת שבת אתה ענוש סקילה. וכשם שמודיעין אותו ענשן של מצוות, כך מודיעין אותו מתן שכרן. אומרים לו: הוי יודע שהעולם הבא אינו עשוי אלא לצדיקים, וישראל בזמן הזה, אינם יכולים לקבל לא רב טובה, ולא רב פרענות. ואין מרבין עליו, ואין מדקדקין עליו. אמר רבי אלעזר: מאי קראה? דכתיב:  "ותרא כי מתאמצת היא ללכת אתה ותחדל לדבר אליה". אמרה לה: אסיר לן תחום שבת,  "באשר תלכי אלך". אסיר לן יחוד, "באשר תליני אלין", מפקדנןתרי"ג מצוות; "עמך עמי". אסיר לן עבודה־זרה; "ואלהיך אלהי". ארבע מיתות נמסרו לבית־דין, "באשר תמותי אמות". שני קברים נמסרו לבית־דין, "ושם אקבר". מיד, "ותרא כי מתאמצת היא" וגו':
יג תנו רבנן:  "ועשתה את צפרניה". רבי אליעזר אומר: תקוץ, רבי עקיבא אומר: תגדל. תנו רבנן:  "ובכתה את אביה ואת אמה" רבי אליעזר אומר: אביה, אביה ממש, אמה, אמה ממש. רבי עקיבא אומר: אביה ואמה זו עבודת כוכבים ומזלות, וכן הוא אומר:  "אומרים לעץ אבי אתה" וגו':
יד תניא, רבי חנניא בנו של רבן גמליאל אומר: מפני מה גרים בזמן הזה מעניםויסורין באין עליהם? מפני שלא קימו שבע מצוות שקבלו בני נח. רבי יוסי אומר: גר שנתגיר, כקטן שנולד דמי, אלא מפני מה מענין? לפי שאין בקיאין בדקדוקי מצוות כישראל. אבא חנן אומר משום רבי אלעזר: לפי שאין עושין מאהבה אלא מיראה. אחרים אומרים: מפני ששהו עצמן להכנס תחת כנפי השכינה. אמר רבי אבהו, ואי־תימא רבי חנינא: מאי קראה?  "ישלם ה' פעלך ותהי משכרתך שלמה מעם ה' אלהי ישראל אשר באת לחסות" וגו':
טו תניא, שמעון בן עזאי אומר: מצאתי מגלת יוחסין בירושלים, וכתוב בה: איש פלוני ממזר מאשת־איש. וכתוב בה: משנת רבי אליעזר בן יעקב קב ונקי. וכתוב בה: מנשה הרג את ישעיה. אמר רבא: מידן דיניה וקטליה. אמר ליה: משה רבך אמר:  "כי לא יראני האדם וחי", ואתה אמרת:  "ואראה את ה' יושב על כסא רם ונשא". משה רבך אמר:  "מי כה' אלהינו בכל קראנו אליו", ואתה אמרת:  "דרשו ה' בהמצאו, קראוהו" וגו'. משה רבך אמר:  "את מספר ימיך אמלא", ואתה אמרת:  "והוספתי על ימיך חמש־עשרה שנה". אמר ישעיה: ידענא ביה דלא מקבל מה דאימא ליה, ואי אימא ליה, לישויה מזיד. אמר שם איבלע בארזא, אתיוה לארזא ונסרוהו, כי מטא להדי פומא, נח נפשיה, משום דאמר:  "ובתוך עם טמא שפתים אנכי ישב". מכל מקום קשו קראי אהדדי? "ואראה את ה'", כדתניא: כל הנביאים נסתכלו באספקלריא שאינה מאירה, משה רבנו נסתכל באספקלריא המאירה.  "דרשו ה' בהמצאו", הא, ביחיד הא, בצבור. ויחיד אימת? אמר רב נחמן, אמר רבה בר אבוה: אלו עשרה ימים שבין ראש־השנה ליום־הכפורים. "את מספר ימיך אמלא", תנאי היא, דתניא: "את מספר ימיך אמלא", אלו שני דורות, זכה, משלימין לו, לא זכה, פוחתין לו, דברי רבי עקיבא. וחכמים אומרים: זכה, מוסיפין לו, לא זכה, פוחתין לו. אמרו לו לרבי עקיבא: הרי הוא אומר "והוספתי על ימיך חמש עשרה שנה"! אמר להם: משלו הוסיפו לו. תדע, שהרי נביא עומד ומתנבא:  "הנה בן נולד לבית דוד, יאשיהו שמו", ועדין לא נולד מנשה. ורבנן, מי כתיב: "נולד מחזקיה"? "לבית דוד" כתיב! אי מחזקיה נולד, אי מאינש אחרינא: