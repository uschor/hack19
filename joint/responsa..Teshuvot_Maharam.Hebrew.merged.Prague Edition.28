כח. לדזיו ליה כבר בתיה שלם מורינו הרב ר' מאיר עיני הגולה תאיר עיני על עסקי ראובן שהיה לו בית במצר הגוי ופתח בו חלונות שלא בדין כי דיניהם של גוים לבנות בתוך שלו מה שירצה ואם היו פתוחים עליו חלונות כמה שנים היה סותם כשהיה רוצה כי הי' בונה לפנים בתוך שלו ועתה הלך הגוי ומכר ביתו לשמעון וא"ל בשעת המכירה יש לך לבנות לפני חלונותיו של ראובן כשתרצה וכך כתב לו בכתה פסול וחותם העירוני והנה באו לדין ואמר שמעון תסתום החלונות והשיב ראובן כבר היו לי אלו החלונות על הגוי יותר משני חזקה והשיב שמעון אותה החזקה אינה חזקה שמה ששתק הגוי מפני שבדיניהם הי' יכול להמתין בבנינו מתי שירצה ועוד חזקה שאין עמה טענה היא כי יש לי כתב פסול שלא מכר לך האורה ולא נתן לך במתנה. ועתה יורנו מורינו צדק הדין אם ראובן צריך שטר חזקה הואיל ובא מכח חזקה שעשאה על הגוי. ועוד יורנו מורינו בהא דחזקת הבתים נ"ד ע"ב דאמר רב יהודא אמר שמואל נכסי הגוי הרי הן כמדבר אם ראובן קנה קרקע מן הגוי ולא נתן לו מעות עדיין ולא נכתב כתב פסול ורפק ביה ראובן פורתא בפני עדים והלך שמעון ופתח בו חלונותיו בין כך אם רשאי הוא אם לאו הואיל ולא מטו זוזי ליד הגוי וגם ראובן החזיק כבר ברפיקא הכל תשיב לי ותכתוב בראיות ושלום נאו תלמידך מנחם בר' דוד זלה"ה. וזאת תשובתי. באתי בקצרה דרך ארוכה, שלא כשורה, לארי שבחבורה, מרבה המשרה, מגלה פנים בתורה כהלכה מסיני מסורה, הוא הנכבד האלוף ומיודע ה"ר מנחם בר' דוד ואשיבך לפענ"ד כי שמעון אינו יכול לכוף את ראובן לסתים חלונותיו דלא עדיף מגברא דאתא מחמתיה והבא מחמת גוי הרי הוא כגוי ב"ב ל"ה ע"ב וכיון שהגוי לא הי' יכול לכופו לסתום דבדיניהם עושה כל א' בשלו מה שהוא חפץ גם שמעון הבא מחמתו לא עדי מיניה. מיהו שמעון יבנה בשלו נגד חלונותיו ויסתום אורו של ראובן שהרי ראובן אינו טוען שלקח האורה מן הגוי אלא טוען חזקה שאין עמה טענה ואינה כלום. וגדולה מזאת נ"ל שאם היה הדבר ידוע בעדים שמתחלה לא הי' לראובן חזקת אורה על הגוי ואחר זמן פתח חלונות לחצר הגוי והחזיק שלש שנים וטוען עתה לקחתיה מן הגוי אינה חזקה מיד דהוי אהני דבי ריש גלותא ב"ב ל"ו ע"א דלא מחזיקי בהו ולא מחזיקי להו לפי שהם עשירים ויש להם בתים שדות וכרמים הרבה ועוד שסומכי' ע"ז שכל שעה שירצו יטלו בזרוע את שלהם ואין חוששי' למחות כ"ש הכא דלא חשש הגוי דבדיניהם לא הו"ל חזקה וא"כ הי"ל לאזהורי בשטרא לעולם ועוד דאמר בחזקת הבתים נ"ה ע"א אריסותא דפרסאי מ' שני ופירש"י אע"ג דבשאר מקומות הוי חזקה לישראל בג' שנים בפרסאי אינה חזקה עד מ' שנים דדינא דמלכותא כן הוא שם וא"כ בנדון זה דינא דמלכותא הוא שלא יחזיק אדם באורו על הגוי בין גוי על גוי בין ישראל על גוי שלא יחזיקו לעולם ואין לו תקנה אלא בשטר שקנאה מן הגוי.