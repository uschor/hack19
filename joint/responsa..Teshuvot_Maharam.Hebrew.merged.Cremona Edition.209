<b>הנני </b>נחפז. להשיב לאהוביי הנחמדים מפז. אם בשעה שנתנו הקהל ספר תורה שנייה היה ספק ביד שמעון לתת חצי ליטרא לשנה ולא רצה. כיון שנתרצה עם שאר הקהל לתנה ליששכר הרי אבד שמעון את זכותו דאחולי אחיל גביה ואפילו בלא עידי חזקה אי איכא סהדי שגם הוא נתרצה. ואי ליכא סהדי שנתרצה ואיכא עידי חזקה שלא עירער שמעון כלום אבד שמעון את זכותו ותו כיון שיששכר טוען חזקה שיש עמה טענה ברשותך ניתנה לו. אבל אם בשעה שניתנה לו ליששכר לא היה ספק ביד שמעון ועתה שיש ספק בידו רוצה ליתן י' דינרים ולזכות במצותו שהוחזק בה נראה לי שחוזר למצותו כיין שעבר מחמת אונס שהיה עני ועתה עבר האונס כדאמרינן פרק קמא דיומא דף יב אירע קרי לכהן גדול ומינו אחר תחתיו ושוב נטהר הראשון ראשון חוור לעבודתו ופסיק תלמודא כר' יוסי. ומקשה ר"י הלכתא למשיחא ותירץ דנפקא מינה לפרנס שעבר מחמת אונס ומינו אחר תחתיו דראשון חוזר בשיעבו' האונס ועוד לא גרע מרוצח שגלה לעיר מקלט וחוזר לעירו במיתת כהן גדול שחוזר הוא לשררה שהוחזקו בה אבותיו לר' מאיר ואפילו לר' יהודה דפליג עליה בסוף פרק אלו הן הגולין מכות דף יג ואמר שאינו חוזר לשררת אבותיו שאני התם דכתיבי קראי ישוב הרוצח. וגמר שיבה שיבה מושב אל משפחתו למשפחתו הוא שב ואינו שב למה שהוחזקו אבותיו. ודוקא התם שעשה עבירה שהרג בשוגג או עבד עברי שמכר עצמו או בית דין מכרוהו בגניבתו. אבל הכא דלא עבר מחמת עבירה הוא חוזר. ושלום מאיר בר ברוך: 