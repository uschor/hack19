איש על דגלו באותות . מהו מנגד, אמר ר' יצחק מרחוק מיל, אמר הקב"ה יהיו ישראל רחוקים מן הארון אלפים אמה, שנאמר אך רחוק יהיה ביניכם וביניו כאלפים אמה וגו' , ומשה ואהרן יהיו סמוכים לו, שנאמר והחונים לפני המשכן [קדמה לפני אהל מועד מזרחה משה ואהרן ובניו וגו' , למה היה משה ואהרן סמוכים לון, אלא אמר הקב"ה אם כעסתי על בני, יהיו עושין פשרה ביני ובין בני, לכך היו סמוכים לו. אבל השבטים מנגד סביב לאהל מועד יחנו.  
ד"א והחונים קדמה מזרחה, אתה מוצא בכל מקום יהודה קודם לדגלים, שנאמר והחונים קדמה מזרחה דגל מחנה יהודה , הרי לחנייה, לנסיעה מנין, שנאמר   דגל מחנה  יהודה , לקרבנות מנין, שנאמר ויהי המקריב ביום הראשון   . מנין למלחמה,  מי יעלה לנו אל הכנעני בתחלה להלחם בו, ויאמר ה' יהודה יעלה , ואף כשיבוא המבשר יהודה מתבשר תחלה, שנאמר הנה על ההרים רגלי מבשר  חגי יהודה חגיך שלמי נדריך . אמר להם הקב"ה בעולם הזה עשיתי אתכם דגלים, שנאמר איש על דגלו וגו', ולעולם הבא בזכות הדגלים אני   וגואל אתכם, שנאמר קול דודי הנה זה בא מדלג על ההרים וגו' .