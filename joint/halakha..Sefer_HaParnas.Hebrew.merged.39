<b>כבד </b>שנמלח אם בישלו בקדירה הקדירה אסורה ואם יש בה בשר גם הבשר אסור אבל הכבד מותר ואם לא נמלח גם הכבד אסור ורבינו יעקב חולק וכתב בשלא נמלח אז הכבד מותר והשאר אסור אבל כשנמלח ושהה כשיעור מליחה קודם שנתנו בקדירה אז הכבד והבשר והקדירה הכל מותר ואין אנו נוהגין כן. ולאחר צליית הכבד מותר לבשלו בקדירה עם הבשר לכתחילה וכשצולין אותו נגד האש יש מצריכין לתוחבו <i data-commentator="Publisher's Haggahot on Sefer HaParnas " data-order="15"></i> ולנקבו בסכין בעומק בהרבה מקומות: 
