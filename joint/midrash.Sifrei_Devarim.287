לא תחסום שור בדישו. אין לי אלא שור, מנין לעשות חיה ועוף כיוצא בשור? ת"ל  [בדישו], מ"מ . א"כ למה נאמר "שור"? שור אי אתה חוסם, אבל אתה חוסם אדם.

בדישו. אין לי אלא בדישו, מנין לרבות שאר עבודות? תלמוד לומר "לא תחסום", מכל מקום. אם כן למה נאמר "בדישו"? מה דיש מיוחד - שגידולו מן הארץ ותלוש מן הקרקע משעת גמר מלאכתו ובשעה שהוא עושה אוכל; כך כל דבר שגידולו מן הארץ ותלוש מן הקרקע בשעת גמר מלאכתו ובשעה שהוא עושה אוכל.

ר' יוסי בר' יהודה אומר, מה דיש מיוחד שעושה בידיו וברגליו , [יצא העושה בידיו ולא ברגליו, ברגליו ולא בידיו].
