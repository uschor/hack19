תתלו. וששאלת ראובן  קרקע בנויה מאביהם וכשבאו לחלוק התנו ביניהם שיהא ראובן נוטל מן המערב ושמעון מן המזרח וקנו מידם על כך ומקצת מן הבנין של אבנים היה בחלק שמעון ובעת החלוקה הי' רוצה ראובן לסתור אותו מותר הבנין ולחלוק האבנים והעפר ושמעון אמר איני רוצה לסתרו אלא אתן לך דמי האבנים והעפר לפי חלקך המגיע לך וראובן אמר תן לי שכר הבנין הראוי לתן לבנאים ושמעון אינו חפץ. נראה שאין לראובן בשבח הבנין ובעילוי' כלום שמשעה שקנו מידו לטול חלקו מן המערב סילק עצמו מן השבח ומן העילוי וגלי דעתי' דלמסתר ומשקל קאי ואין לו אלא דמי האבנים והעפר דאמר בהמקבל ק"ט ע"א ר"פ קבל ארעא לאספסתא  גלית אדעתך] דלמשקל ואסתלוקי עבדת שקול כורכמא רישקא וזיל אין לך] אלא דמי עצים ה"נ אין לו אלא דמי אבנים ועפר בלבד.