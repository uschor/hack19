ויוסף הורד מצרימה , כתיב : בחבלי אדם אמשכם, אלו ישראל, : משכני אחריך נרוצה. : בעבתות אהבה, דכתיב : אהבתי אתכם אמר ה'. : ואהיה להם כמרימי על, שרוממתי צריהם עליהם, כל כך למה : על לחיהם, בשביל דבר שהוציאו מלחייהם, שאמרו : אלה אלהיך, וסוף : ואט אליו אוכיל, אני מטה עליהם אכילות הרבה, : יהי פסת בר בארץ. דבר אחר, בחבלי אדם אמשכם, זה יוסף, : וימשכו ויעלו את יוסף מן הבור. בעבותות אהבה, : וישראל אהב את יוסף מכל בניו. ואהיה כמרימי על, שרוממתי צריו עליו, ואיזו זו, זו אשת פוטיפר, כל כך למה על לחיהם, בשביל דבר שהוציא מלחייו, : ויבא יוסף את דבתם רעה אל אביהם. וסוף ואט אליו אוכיל, אכילות הרבה. 
דבר אחר, : ויוסף הורד מצרימה, : ויוסף הוא השליט. ויוסף הורד מצרימה, שלט בהון, היך מה דאת אמר : וירד מים עד ים, כבש בהון, היך מה דאת אמר : כי הוא רדה בכל עבר הנהר, נסחין נחת עליהון, היך מה דאת אמר : וירדהו אל כפיו, הוריד לאבינו יעקב למצרים. רבי ברכיה בשם רבי יהודה בר סימון אמר, לפרה שהיו מושכין אותה למקולין ולא היתה נמשכת, מה עשו לה, משכו את בנה לפניה והיתה מהלכת אחריו על כרחה שלא בטובתה. כך היה יעקב אבינו ראוי לירד למצרים בשלשלאות ובקולרין, אמר הקדוש ברוך הוא בני בכורי ואני מורידו בבזיון, ואם לתן בלבו של פרעה איני מורידו פומבי, אלא הריני מושך את בנו לפניו, והוא יורד אחריו על כרחו שלא בטובתו, והוריד את השכינה למצרים עמו. רבי פינחס בשם רבי סימון אמר מנא לן שירדה השכינה עמו, מדכתיב : ויהי ה' את יוסף, מצרימה, תני בשם רבי נחמיה, כל דבר שצריך למ"ד בתחלתו נתן בו ה"א בסופו, סדומה, שעירה, מצרימה. איתיביה והא כתיב : ישובו רשעים לשאולה, אמר רבי אבא בר זבדא, לביטי התחתונה שבשאול. 
ויקנהו , הקנויין קונין וכל העבדים מחסרין את בית רבן, אבל זה : ויברך ה' את בית המצרי בגלל יוסף. כל העבדים חשודים על הגזל, אבל זה : וילקט יוסף את כל הכסף. כל העבדים חשודים על הערוה, אבל זה : ולא שמע אליה. רבי יהושע דסכנין בשם רבי לוי אמר כל העבדים רבן מאכילין תרומה לעבדיהם, אבל זה האכיל את רבו תרומה, דאמר רבי יהושע בן קרחה מבנות יוסף לקח אלעזר. פוטיפר הוא : פוטיפרע, פוטיפר שהיה מפטם עגלים לעבודת כוכבים. פוטיפרע, שהיה פורע עצמו לעבודת כוכבים, כיון שירד הפר לשם נעשה פוטנון. סריס פרעה, שנסתרס בגופו, מלמד שלא לקחו אלא לתשמיש וסרסו הקדוש ברוך הוא בגופו. משל לדבה שהיתה משכלת בבני אדוניה, אמר פכרון ניביה. כך מלמד שלא לקחו אלא לתשמיש וסרסו הקדוש ברוך הוא, הדא הוא דכתיב : כי ה' אהב משפט וגו' חסידיו. חסידו כתיב, ואיזה זה, יוסף, : לעולם נשמרו וזרע רשעים נכרת, מלמד שלא לקחו אלא לתשמיש, וסרסו הקדוש ברוך הוא. ויקנהו פוטיפר איש מצרי, גבר ערום, ומה הות ערימותיה, אמר בכל מקום גרמני מוכר כושי, וכאן כושי מוכר גרמני, אין זה עבד, אמר להם הביאו לי ערב, ואין לשון מיד זה אלא ערב, היך מה דאת אמר : אנכי אערבנו וגו', על כן אמר מיד הישמעאלים. אמר רבי לוי עבדא זבן ובר אמתא מזבן, ובר חורין עבד לתרויהון. 
ויהי ה' את יוסף , הא עם שאר שבטים לאו, אמר רבי יודן לבהמי שהיה לפניו שתים עשרה בהמות טעונות יין, נכנסה אחת מהם לחנותו של עובד כוכבים, הניח אחת עשרה והלך לו אחריה, אמרו לו מה אתה מניח אחת עשרה והולך לך אחרי האחת, אמר להם, אלו ברשות הרבים הם ואיני חושש להן שמא יעשה יין נסך. כך אלו גדולים וברשות אביהם, אבל זה שהוא קטן וברשות עצמו, לפיכך ויהי ה' את יוסף. : ויהי איש מצליח, רבי ברכיה אמר גבר קפוז, כמה דתימא : וצלחו הירדן לפני המלך, משל לדבה שהיתה עומדת בשוק מקשטת באבנים טובות ומרגליות, אמרו כל דקפז לה נסיב ביה מה דעלה. היה שם פקח אחד אמר להם אתון מסתכלין אתון במה דעלה ואנא מסתכל בניביה, אמר רבי ברכיה כל אותה דבה קפוז קפז ואת רב מדין, אתמהא. 
רבנן אמרי : וירא אדניו כי ה' אתו, ובסוף שכח, דכתיב : כי נשני אלהים את כל עמלי. רב הונא בשם רב אחא אמר מלחש ונכנס מלחש ויוצא, הוה אמר ליה מזוג רותחין, והיו רותחין, פושרין, והיו פושרין. אמר מה יוסף תבן לעפרים אתה מכניס, קדרים בכפר חנינא. גזזין בדמשק. חרשין במצרים, באתר דחרשין חרישין, עד היכן, אמר רבי חיא עד שראה שכינה עומדת על גביו. הדא הוא דכתיב: וירא אדוניו כי ה' אתו. 
וימצא יוסף, ויהי מאז , תני רבי שמעון בן יוחאי בכל מקום שהצדיקים הולכים השכינה הולכת עליהם, שתים עשרה שנה עשה שם, שש בבית, ושש בשדה, : ויעזב את כל אשר לו ביד יוסף, : כי אם הלחם אשר הוא אוכל, לשון נקי. : ויהי יוסף יפה תאר ויפה מראה, אמר רבי יצחק זרוק חטרא לארעא ועל עקריה נפיק, לפי שכתוב : ורחל היתה יפת תאר וגו' לפיכך ויהי יוסף וגו'. 