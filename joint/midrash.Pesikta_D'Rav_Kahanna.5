פסקא ה אות א החדש הזה:  עשה ירח למועדים שמש ידע מבואו  א"ר יוחנן לא נברא להאיר אלא גלגל חמה בלבד יהי מאורות  מארת כתב אם כן למה נבראת הלבנה אלא לקדש בה ראשי חדשים וראשי שנים ר' שילה דכפר תמרתה בשם ר' יוחנ' אף על פי כן שמש ידע מבואו  מיכן שאין מונין ללבנה אלא אם כן שקעה החמה יוסטה חברה בשם ר' ברכיה ויסעו מרעמסס בחדש הראשון בחמשה עשר יום וג'  אם ללבנה את מונה עד כדון לית בה אלא ארבעה עשר משוקעין מיכן שאין מונין ללבנה אלא אם כן שקעה החמה ר' זעירא בשם ר' חנינה לא נברא להאיר אלא גלגל חמה בלבד יהי מאורות  מארת כתב אם כן למה נבראת לבנה אלא צפה הקב"ה שאומות העולם עתידין לעמוד ולעשות אותן אלוהות ואמר אם בשעה שהם שנים והם מכחישין זה את זה אומות העולם עושין אותן אלוהות אילו היה אחד על אחת כמה וכמה ר' ברכיה בשם ר' סימון שניהם נבראו להאיר יהי מאורות  והיו למאורות  ויתן אותם אלהים ברקיע השמים וגו'  והיו לאתת ולמועדים  לאתת אילו השבתות דכת' כי אות היא ביני וג'  ולמועדים אילו ימים טובים ולימים  אילו ראשי חדשים ושנים  אילו ראשי שנים שיהיו אומות העולם מונים לחמה וישר' ללבנה החדש הזה לכם ראש חדשים וג' (שמות יב ב 
פסקא ה אות ב  רבות עשיתה י"י אלהי נפלאתיך ומחשבתיך וג'  ר' חננה בר פפא או' תרתי כל נפלאות ומחשבות שחשבתה כדי שיקבל אבינו אברהם את המלכיות אלינו  בשבילנו כדי שנעמוד בעולם שמעון בר אבא בשם ר' יוחנן ארבעה דברים הראה הקב"ה לאבינו אברהם תורה וקרבנות גיהנם ומלכיות תורה ולפיד אש  קרבנות ויאמר אליו קחה לי עגלה משלשת וג'  גיהנם תנור עשן  מלכיות והנה אימה חשכה גדולה וג'  א' לו הקב"ה לאבינו אברהם כל זמן שבניך מתעסקין בשתי' הן ניצולין משתים כל זמן שבניך מתעסקין בתורה ובקרבנות הם ניצולין מגיהנם וממלכיות ועתיד בית המקדש ליחרב וקרבנות ליבטל במה את רוצה שירדו בניך בגיהנם או במלכיות ר' חננא בר פפא אברהם בירר לא את המלכיות ומה טעמא אם לא כי צורם מכרם וי"י הסגירם  ואין צורם אלא אברהם שנ' הביטו אל צור חוצבתם  וי"י הסגירם  שהסכים הקב"ה עמו ר' ברכיה בשם ר' לוי כל אותו היום היה אברהם יושב ותמה בלבו ואומר לאיזו מהם גבור לגיהנם או למלכיות זו קשה מזו א"ל הקב"ה אברהם עד מתי את יושב ותמה בלבך פסוק הדה מלכיא מליבך הד' דכת' ביום ההוא כרת י"י את אברהם ברית לאמר  מה הוא לאמר ר' חננא בר פפא א' אברהם בירר לו את המלכיות באנו למחלוקת ר' יודן ור' אידי ר' חמא בר חנינא זקן אחד או' בשם ר' הקב"ה בירר לו את המלכיות הד' היא דכת' הרכבת אנוש לראשינו באנו באש ובמים  כאלו באנו באש ובמים ר' חננא בר פפא א' חורי ר' חננא א' כל נפלאות ומחשב' שחשבתה כדי שיהא אדם ניזקק לביתו מה טעמ' וידע אדם עוד את אשתו וג'  מה הוא עוד שניתוסף לו תאוה על תאותו לשעבר אם לא היה אדם רואה לא היה מתאוה ועכשו בין הוא רואה ובין שאינו רואה הוא מתאוה ר' אבא בר יודן בשם ר' אחא רמז לפרגמטיוטין ולמפרשי הים שיהיו נזכרין ובאין לבתיהן ר' סימון א' כל נפלאות ומחשבות שחשבת כדי שלא יקבלו אומות העו' את תורתך והלא כבר גלוי וידוע לפני' שאין מקבלין אומות העולם את תורתך ולמה נראית כמחזיר עליהם בשביל לכפול לנו מתן שכרינו דא' ר' סימון בחשבונותיך אלינו שכל אותן שני אלפים וארבע מאות וארבעים ושמנה שנה עד שלא יצאו ישר' ממצרים היה הקב"ה יושב ומחשב חשבונות ומעבר עיבורין ומקדש את השנים ומחדש חדשים וכיון שיצאו ישר' ממצרים מסרן להם הד"ה דכת' ויאמ' י"י אל משה ואל אהרן בארץ מצרים לאמר  מהו לאמר אמר להם מיכן והלך הרי הן מסורין לכם החדש הזה לכם (שם יב ב 
פסקא ה אות ג  תוחלת ממושכה מחלה לב וג'  ר' חייא בר בא פתח תוחלת ממושכה מחלה לב זה הוא מארש אשה ונוטלה לאחר זמן ועץ חיים תאוה באה  זה שמארש אשה ונוטלה מיד ד"א תוחלת ממושכה מחלה לב זה דוד שנמשח ומלך לאחר שתי שנים ועץ חיים תאוה באה זה שאול שנמשח ומלך מיד בזכות מה בזכות מעשים טובים שהיו בידו שהיה עניו ושפל רוח ושהיה אוכל חולים בטהרה ושהיה מבזבז את ממונו בשביל לחוס על ממונן של ישר' וששקל כבוד עבדו ככבוד עצמו יהוד' בר נחמן בשם ר' שמע' בן לקיש שהיה בן תורה בי שרים ישורו  בי מלכים ימלוכו : תני ר' ישמע' עד שלא יחטא אדם נותנין לו אימה ויראה וכיון שהוא חוטא נותנין עליו אימה ויראה כך עד שלא חטא אדם הראשון היה שומע את הקול אימירון כיון שחטא היה שומע את הקול אגריון עד שלא חטא אדם הראשון היה שומע את הקול ועומד לו על רגליו וישמעו את קול אלהים מתהלך בגן לרוח היום  וכיון שחטא היה שומע את הקול ומתחבא ויתחבא האדם ואשתו וג'  א"ר אייבו באותה שעה גוועה קומתו של אדם הראשון ונעשת של מאה אמה עד שלא חטאו ישר' מה כת' ומראה כבוד י"י כאש אוכלת בראש ההר לעיני בני ישראל  א"ר אבא בר כהנא שבע מחיצות של אש היו כוססות זו בזו והיו ישר' רואין ולא מתיראין ולא מתפחדין וכיון שחטאו אפילו פני הסרסור לא היו יכולין להסתכל ה"ה דכת' וירא אהרן וכל בני ישראל את משה וג'  ר' פנחס בר אבון בשם ר' חנין אף הסרסור הרגיש בעביר' מלכי צבאות ידודון ידודון  ר' יודן בש' ר' אייבו או' מלאכי צבאות אין כתיב כן אלא מלכי צבאות מלכיהן דמלאכיין אפילו מיכאל אפילו גבריאל לא היו יכולין להסתכל בפניו של משה וכיון שחטאו ישר' אפי' פני הגוליירין לא היה משה יכול להסתכל כי יגורתי מפני האף והחמה  עד שלא אירע אותו המעשה לדוד מה כת' לדוד י"י אורי וישעי ממי אירא וג'  וכיון שאירע אותו המעשה לדוד מה כת' בו ואבא אליו והוא יגע ורפה ידים  עד שלא חטא שלמה היה רודה בשידים ובשידות הד"ה דכת' עשיתי לי שרים ושרות ותענוגות בני האדם שידה ושידות  מהו שידה ושידות שהיה רודה בשידים ובשידות וכיון שחטא הבי' ששים גיבורים והיו משמרים את מיטתו הד"ה דכת' הנה מטתו שלשלמה ששים גיבורים סביב לה וג' כולם אחוזי חרב מלומדי מלחמה וג'  עד שלא חטא שאול מה כת' בו ושאול לכד המלוכה על ישראל וגו'  מה הוא ירשיע  נצח וכיון שחטא מה כת' בו וירא שאול את מחנה פלשתים ויירא וג' : ד"א תוחלת ממושכה מחלה לב  א"ר חייא בר אבא אילו ישר' עד שלא נגאלו את מוצא כיון שבא משה אצל ישר' ואמ' להן אמ' לי הקב"ה לך אמור לישר' פקד פקדתי אתכם  אמרו לו רבינו משה עדיין פקידה מה כחי כי אייחל ומה קיצי כי אאריך נפשי אם כח אבנים כחי אם בשרי נחוש  אם כוחן של אבנים הוא כוחינו אם בשרינו של נחשת הוא וכיון שאמ' להם החדש הזה אתם ניגאלין אמרין והא סימן טב ועץ חיים תאוה באה  החדש הזה לכם ראש חדשים (שמות יב ב 
פסקא ה אות ד  יהודה בר נחמן בשם ר' שמע' בן לקיש פתח שלח אורך ואמתך המה ינחוני יביאוני אל הר קדשך ואל משכנותיך  שלח אורך זה משה ומשה לא ידע כי קרן עור פניו  ואמתך זה אהרן תורת אמת היתה בפיהו  תומיך ואוריך לאיש חסידיך  ואית דמחלפין ליה שלח אורך זה אהרן תומיך ואוריך לאיש חסידך ואמתך זה משה לא כן עבדי משה בכל ביתי נאמן וג'  א"ר יצחק מן הים צפה משה שאינו נכנס לארץ ישראל צופיה הליכות ביתה  תביאנו ותטעינו אין כת' כן אלא תביאמו ותטעימו  הא כת' כן יביאוני אל הר קדשך ואל משכנותיך  אלא אילו סופרי ארץ ישר' שהן קדושים כארץ ישר' ד"א שלח אורך ואמתך  אילו משה ואהרן שעל ידיהם שלח הקב"ה אורה לישר' לגאלן ממצרים אימתי בחודש הזה החדש הזה לכם ראש חדשים (שמות יב ב 
פסקא ה אות ה  ר' לוי פתח והייתם לי קדושים וג'  ר' יודן בשם ר' חמא בר חנינא ר' ברכיה בשם ר' אבהו אם נאמר ואבדיל אומות העולם מכם לא היתה תקומה לאומות העולם אלא ואבדיל אתכם מן העמים להיות לי  כזה שהוא בורר את היפה מתוך הרע בורר וחוזר ובורר אבל כשהוא בורר את הרע מתוך היפה בורר ושוב אינו בורר אמ' ר' לוי בכל מעשיהם ישר' משונים מאומות העולם בחרישתן ובזריעתן ובקצירתן ובעימורן ובדישתן ובגרניהם וביקביהם ובמיניינן ובחשבונם בחרישתן לא תחרוש בשור ובחמור יחדיו  ובזריעתן לא תזרע כרמך כלאים  בקצירתן ולקט קצירך לא תלקט  ובעמירתן ושכחת עומר בשדה לא תשוב וג'  בדישתן לא תחסום שור בדישו  בגרניהן וביקביהן הענק תעניק לו מצאנך מגרנך ומיקבך  ובמיניינן ובחשבנן שיהו אומ' העולם מונין לחמה וישר' ללבנה החדש הזה לכם ראש חדשים (שמות יב ב 
פסקא ה אות ו אני ישנה ולבי ער קול דודי דופק פתחי לי וג'  אמרה כנסת ישר' לפני הקב"ה רבון העולמים אני ישינה מבית המקדש ולבי ער בבתי כנסיות ובבתי מדרשות אני ישינה מן הקרבנות ולבי ער במצות וצדקות אני ישינה מן המצות ולבי ער לעשותן אני ישינה מן הקץ ולבי ער לגאולה אני ישינה מן הגאולה ולבו של הקב"ה ער לגאלינו א"ר חייא בר אבא מאיכן מצאינו שנקרא הק' ליבן של ישר' מן הדה דכת' צור לבבי וחלקי אלהים לעולם  קול דודי דופק  זה משה ויאמר משה כה אמר י"י כחצות הלילה אני וג'  פתחי לי  א"ר יסא א' הקב"ה פתחי לי פתח כחרירה של מחט ואני פותח לכם פתח שיהו אהליות וכצוצטריות ניכנסין בו אחותי  אחותי במצרים שנתאחו לי בשתי מצות בדם פסח ובדם מילה רעיתי  רעיתי בים שנתרעו לי בים ואמרו י"י ימלוך לעולם ועד  יונתי  יונתי במרה שניצטיינו לי כיונה במצות תמתי  תמתי בסיני שניתמו לי בסיני ואמרו כל אשר דבר י"י נעשה ונשמע  ר' ינאי או' תומייתי לא אני גדול ממנה ולא היא גדולה ממני ר' יהושע דסכנין בשם ר' לוי מה התאומים הלילו חשש אחד מהם את ראשו חבירו מרגיש כך א' הקב"ה עמו אנכי בצרה  שראשי נמלא טל  אף שמים נטפו  קווצותיי רסיסי לילה  גם עבים נטפו מים  אימתיי בחדש הזה החדש הזה לכם ראש חדשים (שמות יב ב 
פסקא ה אות ז  קול דודי הנה זה בא מדלג על ההרים מקפץ על הגבעות  ר' יהוד' ור' נחמי' ורבנין ר' יהודה א' קול דודי הנה זה בא זה משה בשעה שבא משה וא' לישר' בחדש הזה אתם נגאלין אמרו לו רבינו משה היאך אנו נגאלין לא כך אמ' הקב"ה לאבינו אברהם ועבדום וענו אותם ארבע מאות שנה  והלא אין בידינו אלא מאתים ועשר א' להם הואיל והוא חפץ בגאולתכם אינו מביט בחשבונותיכם אלא מדלג על ההרים מקפץ על הגבעות  מדלג על הקיצים ועל החשבונות ועל העיבורים ובחדש הזה אתם נגאלין החדש הזה לכם ראש חדשים  ור' נחמיה א' קול דודי הנה זה בא  זה משה בשעה שבא ואמ' לישר' בחודש הזה אתם נגאלין אמרו לו רבינו משה היאך אנו נגאלין וארץ מצר' מלאה מטנופת ע"ז שלנו א' להם הואיל והוא חפץ בגאולתכם אינו מביט בע"ז שלכם אלא מדלג על ההרים מקפץ על הגבעות ואין הרים אלא בתי ע"ז היך מה דאת א' על ראשי ההרים יזבחו ועל הגבעות יקטרו  ורבנין אמרין קול דודי הנה זה בא  זה משה בשעה שבא ואמר לישר' בחדש הזה אתם נגאלין אמרו לו רבינו משה היאך אנו נגאלין ואין בידינו מעשים טובים א' להן הואיל והוא חפץ בגאולתכם אינו מביט במעשיכם הרעים ובמי הוא מביט בצדיקים שבכם כגון עמרם ובית דינו ואין הרים וגבעות אלא בתי דינין היך מה דאת אמר אלכה וירדתי אל ההרים  א"ר יודן עבדות וגירות בארץ לא להם ועבדום וענו אותם ארבע מאות שנה  אפילו על איספיטלית שלהם ר' יודן בשם ר' ליעזר בנו של ר' יוסי הגל' ר' חונה בשם ר' ליעזר בן יעקב קול דודי הנה זה בא  זה מלך המשיח בשעה שהוא בא ואו' ליש' בחדש הזה אתם נגאלין הם אומ' לו רבינו מלך המשיח היאך אנו נגאלין לא כך א' הקב"ה שהוא משעבדינו בשבעים אומות והוא משיבן שתי תשובות ואו' להם אחד מכם גלה לברבריה ואחד מכם לסרמטי' כגון שגליתם כולכם ולא עוד אלא שהמלכות הרשעה הזאת מכתיבת טירונין מכל אומה ואומה כותי אחד בא ומשעבד כגון ששיעבדה כל אומתו כושי אחד בא ומשעבד כגון ששיעבדה כל אומתו ובחדש הזה אתם נגאלין החדש הזה לכם ראש חדשים (שמות יב ב 
פסקא ה אות ח  דומה דודי לצבי או לעופר האילים וג'  דומה דודי לצבי אמ' ר' יצחק את או' לנו דיאו דיאו את לגבן דאי אתא את לגבן קדמיי א"ר יצחק מה הצבי הזה מדלג ומקפץ מאילן לאילן מסוכה לסוכה מגדר לגדר כן הקב"ה מדלג ממצרים לים ומים לסיני במצרים ראו אותו ועברתי בארץ מצרים בלילה הזה  בים ראו אתו וירא ישראל את היד הגדולה  בסיני ראו אותו ויאמר י"י מסיני בא וזרח משעיר למו  או לעופר האילים  ר' יוסה בר' חנינה א' לעזילהן דאיילתה הנה זה עומד אחר כתלינו  כי ביום השלישי ירד י"י לעיני כל העם וג'  משגיח מן החלונות  וירד י"י וג'  מציץ מן החרכים  בשעה שא' אנכי י"י אלהיך  ענה דודי ואמר לי  מה אמר לי אנכי י"י אלהיך : ד"א דומה דודי לצבי  א"ר יצחק מה הצבי הזה מדלג על ההרים ומקפץ מאילן לאילן מסוכה לסוכה מגדר לגדר כך הקב"ה מדלג מבית כנסת זו לכנסת זו מבית מדרש זה לבית מדרש זה בשביל מה בשביל לברך את ישר' בזכות מי בזכות מי שהיה יושב באלוני ממרא הד"ה דכת' וירא אליו י"י באלוני ממרא וג'  ר' ברכיה בשם ר' לוי יושב  ישב כתב כיון שנגלה עליו הקב"ה ביקש אבינו אברהם לעמוד א' לו הקב"ה שב ישב אבינו אברהם א' לו הקב"ה אברהם כל זמן שבניך ניכנסין בבתי כנסיות ובבתי מדרשות יהיו יושבין וכבודי עומד ומה טעמא אלהים נצב בעדת אל  א"ר חגי בשם ר' יצחק אלהים עומד אין כת' כן אלא ניצב איטמוס ר' שמואל בר חייה בר יהודה בשם ר' חנינה כל קילוס וקילוס שיש' מקלסין להקב"ה כבודו יושב ביניהם ומה טעמא ואתה קדוש יושב תהילות ישראל  או לעופר האילים  ר' יוסה בר' חנינה אמ' לעזליהן דאיילתה הנה זה עומד אחר כתלינו  אחר כתלי בתי כנסיות ובתי מדרשות משגיח מן החלונות  מבין כתיפות של כהנים מציץ מן החרכים  מבין אצבעותיהם של כהני' ענה דודי ואמר לי  מה א' לי יברכך י"י וישמרך : ד"א דומה דודי לצבי  א"ר יצחק מה הצבי הזה ניראה וחוזר וניכסה כך משיח ראשון ניגלה להם וחוזר ונכסה מהם כמה נכסה מהם יהוד' בר' א' שלשה חדשים הד' הי' דכת' ויפגעו את משה ואת אהרן נצבים לקראתם וג'  או לעופר האילים  ר' יוסה בר' חנינה או' לעזליהן דאיילתא הנה זה עומד אחר כתלינו  אחר כותל מערבי של בית המקדש שאינו חרב לעולם משגיח מן החלונות  בזכות אבות מציץ מן החרכים  בזכות אימהות ללמדך שכשם שיש הפרש בין חלון לחרך כך יש הפרש בין זכות אבות לזכות אימהות ר' ברכיה בשם ר' לוי כגואל הראשון כך הוא גואל האחרון מה גואל הראשון ניגלה להם וחזר וניכסה מהם כך גואל האחרון נגלה להם וחוזר וניכסה מהם כמה הוא נכסה מהם ר' תנחומה בשם ר' חמא בר' הושעיא ר' מנחמ' בשם ר' חמא בר' חנינא ארבעים וחמשה יום ה"ה דכ' ומעת הוסר התמיד ולתת שקוץ שומם ימים אלף מאתים ותשעים אשרי המחכה ויגיע לימים אלף שלש מאות שלשים וחמשה  אילין מותרייה דהכה מה אינון אילו ארבעים וחמשה יום שהמשיח יגלה להם וחוזר ויכסה מהן לאיכן הוא מוליכם אית דאמרין למדבר יהוד' ואית דאמרין למדבר סיחון ועוג הד' דכת' לכן הנה אנכי מפתיה והולכתיה המדבר וג'  מי שהוא מאמין בו אוכל מלוחים ושרשי רתמים וחייה הד"ה דכת' הקוטפים מלוח עלי שיח ושורש רתמים לחמם  ומי שאינו מאמין בו והולך לו אצל אומות העולם הן הורגין אותו א"ר יצחק בר מריין לסוף ארבעים וחמשה יום הקב"ה ניגלה להם ומוריד את המן למה שאין כל חדש תחת השמש  ומה טעמ' ואנכי י"י אלהיך מארץ מצרים עוד אושיבך באהלים כימי מועד (הושע יב י 
פסקא ה אות ט  ענה דודי ואמר לי  אמ' ר' עזריה לא היא ענייה לא היא אמירה אלא ענה לי על ידי משה ואמ' לי על ידי אהרן מה אמר לי קומי לך  זרזי גרמיך רעיתי  בתו של אברהם שריעה אותי בעולמי יפתי  בתו של יצחק שייפה אותי בעולמי בשעה שהעקידו אביו על גבי המזבח ולכי לך  בתו של יעקב ששמע אל אביו ואל אמו וישמע יעקב אל אביו ואל אמו וג'  כי הנה הסתיו עבר  אילו ארבע מאות שנה שנגזר על אבותינו במצרים הגשם חלף הלך לו  אילו מאתים ועשר ד"א כי הנה הסתיו עבר אילו מאתים ועשר הגשם חלף הלך לו זה השיעבוד לא הוא הגשם לא הוא הסתיו א"ר תנחומ' עיקר טרחותה מיטרא עיקר שיעבודן של ישר' לא היה אלא שמנים ושש שנה משעה שנולדה מרים ולמה הוא קורא מרים א"ר יצחק לשון מרור כמה דאת אמ' וימררו את חייהם בעבודה קשה בחומר  הנצנים נראו בארץ  זה משה ואהרן עת הזמיר הגיע  הגיע זמנה של ערלה שתזמר הגיע זמנן של מצריים שיזמרו היגיע זמנה של ע"ז שלהם שתעקר מן העולם ובכל אלהי מצרים אעשה שפטים אני י"י  היגיע זמנו של ים שיבקע ויבקעו המים  הגיע זמנה של שירה שתיאמר אז ישיר משה וג'  הגיע זמנה של תורה שתינתן עזי וזמרת יה  א"ר ביבי זמירות היו לי חוקיך  א"ר תנחומה היגיע זמן שיעשו ישראל זמירה להקב"ה עזי וזמרת יה  וקול התור נשמע בארצינו  א"ר יוחנן קול תייר טב נשמע בארצינו זה משה ויאמר משה כה אמר י"י כחצות הלילה וג'  התאנה חנטה פגיה  אילו שלשת ימי אפילה שבהם כלו רשעי ישר' והגפנים סמדר נתנו ריח  אילו הנשארים שעשו תשובה ונתקבלו א' להם משה כל הדין ריחא טבא אית בכון ואתון יתבין הכא קומי לך רעייתי יפתי ולכי לך : ד"א ענה דודי ואמר לי  אמ' ר' עזריה לא היא עניה ולא היא אמירה אלא ענה לי על ידי יהושע ואמ' לי על ידי אלעזר ומה אמ' לי קומי לך רעיתי יפתי ולכי לך  כי הנה הסתיו עבר  אילו ארבעים שנה שעשו ישר' במדבר הגשם חלף הלך לו  אילו שלשים ושמנה שנה שהיה כעס על ישר' הנצנים נראו בארץ  אילו המרגלים נשיא אחד נשיא אחד ממטה וג'  עת הזמיר הגיע  הגיע זמנה של ערלה שתיזמר הגיע זמנם של כנענים שייזמרו היגיע זמנה של ארץ ישר' שתחלק לאלה תחלק הארץ וג'  וקול התור נשמע בארצנו  א"ר יוחנן קול תייר טב נשמע בארצינו זה יהושע ויצו יהושע את שטרי העם לאמר  התאנה חנטה פגיה  אילו סלי בכורים והגפנים סמדר נתנו ריח  אילו הנסכים: ד"א ענה דודי ואמר לי  א"ר עזריה לא היא ענייה לא היא אמירה אלא ענה לי על ידי דניאל ואמ' לי על ידי עזרא מה אמ' לי קומי לך רעייתי יפתי ולכי לך  כי הנה הסתיו עבר  אילו שבעים שנה של מלכות בבל הגשם חלף הלך לו  אילו חמשים ושתים שנה של מלכות מדיי ד"א כי הנה הסתיו עבר  אילו שבעים שנה שעשו ישר' בגולה והלא אינן אלא חמשים ושתים שנה א"ר לוי צא מהם שמונה עשרה שנה שכל שמנה עשרה שנה היתה בת קול יוצא ומפוצצת בפלטין של נבוכד נאצר ואומ' לו עבדא בישא סוק חרב ביתה דמרך דבני מרך לא שמעין ליה הגשם חלף הלך לו  זה השיעבוד הנצבים נראו בארץ  כגון דניאל וחבורתו מרדכי וחבורתו עזרא וחבורתו עת הזמיר הגיע  הגיע זמנה של ערלה שתזמר היגיע זמנם של רשעים שישברו שבר י"י מטה רשעים  היגיע זמנם של בבליים שיזמרו היגיע זמנו של בית המקדש שיבנה גדול יהיה כבוד הבית האחרון וג'  וקול התור נשמע בארצינו  א"ר יוחנן קול תייר טב נשמע בארצינו זה כורש כה אמר כורש מלך פרס כל ממלכות הארץ וגו'  התאינה חנטה פגיה  אילו סלי ביכורי' הגפנים סמדר נתנו ריח  אילו הנסכים: ד"א ענה דודי ואמר לי  א"ר עזריה לא היא עניה ולא היא אמירה אלא ענה לי על ידי אליה ואמ' על ידי מלך המשיח מה אמ' לי קומי לך רעייתי יפתי ולכי לך  כי הנה הסתיו  א"ר עזריה זו מלכות הרשעה הזאת שהיא מתעה בבריות כמה דאת אמ' כי יסיתך אחיך בן אמך  הגשם חלף הלך לו  זה השיעבוד הנצנים נראו בארץ  א"ר יצחק כת' ויראני י"י ארבעה חרשים  ואילו הן אליהו ומלך המשיח ומלכי צדק ומשיח מלחמה עת הזמיר הגיע  הגיע זמנה של ערלה שתזמר הגיע זמנם של רשעים שישברו שבר י"י מטה רשעים  הגיע זמנה של מלכות הרשעה שתעקר מן העולם הגיע זמנה של מלכות השמים שתגלה והיה י"י למלך על כל הארץ וג'  וקול התור נשמע בארצינו  א"ר יוחנן קול תייר טב נשמע בארצינו זה מלך המשיח מה נאוו על ההרים רגלי מבשר  התאנה חנטה פגיה  א"ר חייא בר אבא סמוך לימות המשיח דבר גדול בא והרשעים כלים בו והגפנים סמדר נתנו ריח  אילו הנשארים והיה הנשאר בציון והנותר בירושלם קדוש וג'  ורבנין אמרין שבוע שבן דוד בא בו השנה ראשונה והמטרתי על עיר אחת וג'  בשנייה חיצי רעב משתלח' בשלישית רעב גדול ומתים בה אנשים ונשים וטף והתורה משתכחת מישראל ברביעית רעב לא רעב שובע לא שובע בחמישית שבע גדול ואוכלים ושותים ושמחים והתורה חוזרת לחידושה בשישית קולות ובשביעית מלחמות במוצאי שביעית בן דוד בא א"ר אבייה כמן שבועין אינון כהדין לא אתה ולא אתייה אלא כיי דמר ר' יוחנן דור שבן דוד בא בו תלמידי חכמים מתים והנשארים עיניהם כלות ביגון ואנחה וצרות רעות באות על הציבו' וגזירות קשות מתחדשות עד שהראש' קיימת מביא אחרת ונסמכה לה א"ר אבון דור שבן דוד בא בו בית וועד יהיה לזנות והגליל יחרב והגבלן ישום ואנשי הגליל יסובבו מעיר לעיר ולא יתחוננו אנשי אמת נאספים והאמת נעדרת והולכת לה לאיכן היא הולכת לה דבית ר' יניי אמרין הולכת ויושבת עדרים עדרים במדבר כמה דאת אמ' ותהי האמת נעדרת וג'  א"ר נהוראי דור שבן דוד בא בו נערים ילבינו פני זקנים וזקנים יעמדו מפני נערים בת קמה באמה כלה בחמותה אויבי איש אנשי ביתו בן לא יבוש מאביו חכמת סופרים תסרח והגפן תתן פריה והיין ביוקר א"ר אבא בר כהנא אין בן דוד בא אלא בדור שהוא חייב כלייה א"ר יניי אין בן דוד בא אלא בדור שפניו דומין לכלב א"ר לוי אם ראית דור אחר דור מחרף צפה לרגליו של מלך המשיח ומה טעמ' אשר חרפו אויביך י"י אשר חרפו עיקבות משיחך  מה כת' בתריה ברוך י"י לעולם אמן ואמן (שם נג 
פסקא ה אות י ר' יונה פתח ואכרה לי בחמשה עשר כסף וחומר שעורים  א"ר יוחנ' ואכרה לי ואכירה לי בחמשה עשר כסף הרי בחמשה עשר וחומר שע' הרי שלשים ולתך שעורים  הרי ששים אילו ששים מצות שכתב לנו משה בתורה דמר ר' יוחנן בשם ר' שמע' בן יוחי שלש פרשיות כתב לנו משה בתורה וכל אחת ואחת יש בה מששים ששים מצות ואילו הן פרש' פסחים ופרשת נזיקים ופרשת קדושים ר' לוי בשם ר' שילה דכפר תמרתה משבעים שבעים א"ר תנחומה ולא פליגין מן דעבד פסחים שבעים כלול עימה פרש' תפילין מן דעבד פרשת נזיקין שבעים כלול עמה פרשת שמיטה מן דעבד פרשת קדושים שבעים כלול עמה פרש' ערלה ד"א ואכרה לי בחמשה עשר כסף  הרי חמשה עשר בניסן אימתי בחדש הזה החדש הזה לכם ראש חדשים (שמות יב ב 
פסקא ה אות יא  החדש הזה לכם  ר' ברכיה בשם ר' יודן בר' שמע' א' הקב"ה לישר' בניי חידוש גאולה יש לכם כן לעתיד לבא לשעבר לא גאלתי אומה מתוך אומה ועכשו אני גואל אומה מתוך אומה ה"ה דכת' או הנסה אלהים לבוא לקחת לו וגומ'  ר' יהוש' בר' נחמיה בשם ר' יוחנ' בר פזי גוי מקרב עם עם מקרב גוי אין כת' כאן אלא גוי מקרב גוי  שהיו אילו ערלים ואילו ערלים אילו מגדלי בלורית ואילו מגדלי בלורית אם כן לא היתה מידת הדין נותנת שיגאלו ישר' ממצרים לעולם א"ר שמואל בר נחמן אילולי שאסר הקב"ה עצמו בשבועה לא היו ישראל נגאלין ממצרים לעולם ומה טעמא לכן אמור לבני ישראל אני י"י והוצאתי וג'  ואין לכן אלא שבועה כמה דאת אמ' ולכן נשבעתי לבית עלי  א"ר ברכיה גאלת בזרוע עמך  בטרוניה א"ר יודן מלבוא לקחת לו גוי  עד מוראים גדולים  שבעים ושנים אותיות אם יאמר לך אדם שבעים וחמשה הן אמור לו צא מהן גוי שני שאינו מן המיניין א"ר אבין בשמו גאלם ששמו של הקב"ה שבעים ושנים אותיות א"ר יהושע בן לוי למלך שנשבה בנו ולבשה נקמה למלך והלך ופדה את בנו ואמר היו מונים איפטייה לפדיון בני כך אמר הק' היו מונים איפטייה ליציאת מצרי' ר' לוי בשם ר' חמא בר' חנינא אמ' למלך שנשא נשים הרבה ולא כתב להן לא גמיקן ולא איפטייה וכיון שנשא אשה בת טובים ובת גנסין כתב לה גמיקן וכתב לה איפטייה כך מכל נשים שנשא אחשורוש לא כתב להן לא גמיקן ולא איפטייה וכיון שנשא אסתר בת טובים ובת גנסין כתב לה גמיקן וכתב לה איפטייה כתב לה גמיקן בחדש העשירי הוא חודש טבת  וכתב לה איפטיה בשנת שבע למלכותו (שם 
פסקא ה אות יב א"ר ברכיה החדש הזה לכם  סימן הוא לכם כירח יכון עולם  כהדין סיהרה מלא ופגים אם זכיתם הרי אתם מונים למלאתו ואם לאו הרי אתם מונים לפגמו אברהם יצחק יעקב יהודה פרץ חצרון רם עמינדב נחשון סלמן בועז עובד ישי דוד שלמה וישב שלמה על כסא י"י למלך  הא סיהרה על מלאיה הרי אתם מונים לפגמו רחבעם אביה אסא יהושפט יהורם אחזיהו יואש אמציהו עוזיהו יותם אחז יחזקיהו מנשה אמון יאשיהו צדקיהו ואת עיני צדקיהו עור  הא סיהרה על פגמה 
פסקא ה אות יג  החדש הזה לכם  מסור הוא לכם א"ר יהושע בן לוי למלך שהיה לו אורלוגין וכיון שעמד בנו מסר לו אורולוגין שלו א"ר יוסה בר' חנינה למלך שהיה לו שומירה וכיון שעמד בנו מסר לו שומירה שלו א"ר אחא למלך שהיתה לו טבעת וכיון שעמד בנו מסר לו את טבעתו א"ר יצחק למלך שהיו לו אוצרות הרבה והיה מפתח לכל אחד ואחד וכיון שעמד בנו מסר לו את המפתחות א"ר חייא בר אבא לנגר שהיו לו כלי אומנות וכיון שעמד בנו מסר לו כלי אומנותו ורבנין אמרין לרופא שהיה לו נרתיק של רפואות וכיון שעמד בנו מסר לו את נרתיקו תני ר' הושעיה גזרו בית דין למטן ואמרו היום ראש השנה א' הקב"ה למלאכי השרת העמידו בימה ויעמדו סניגורין ויעמדו סקיפטורין שגזרו בית דין למטן ואמרו היום ראש השנה נשתהו העדים מלבא או שנמלכו בית דין לעבר את השנה למחר הקב"ה אומר למלאכי השרת העבירו בימה ויעבירו סניגורין ויעבירו סקיפטורין שגזרו בית דין למטן ואמרו למחר ראש השנה ומה טעמ' כי חוק לישראל הוא משפט לאלהי יעקב  אם אינו חוק לישר' הוא כביכול אינו משפט לאלהי יעקב ר' פינחס ר' חזקיה בשם ר' סימון מתכנסין כל מלאכי השרת אצל הקב"ה ואומרין לפניו רבון העולמי' אימתי הוא ראש השנה והוא אומ' ולי אתם שואלין אני ואתם נשאל לבית דין של מטן ומה טעמ' כי"י אלהינו בכל קראינו אליו  ואין קראינו אלא מועדות כמה דאת אמר אלה מועדי י"י מקראי קדש  ר' קריספא בשם ר' יוחנן לשעבר אלה מועדי י"י  מיכן והילך אשר תקראו אותם  אמ' להם אם קריתם אתם מועדיי ואם לאו אינם מועדיי 
פסקא ה אות יד  החדש הזה לכם  אתם מונים לו ואין אומות העולם מונים לו ר' לוי בשם ר' יוסה בר לעיי דרך הארץ היא הגדול מונה לגדול והקטן מונה לקטן עשו שהוא גדול מונה לחמה שהוא גדול ויעקב שהוא קטון מונה ללבנה שהוא קטן א"ר נחמן והא סימן טב מה הגדול שליט ביום ואינו שליט בלילה כך עשו הרשע שליט בעולם הזה ואינו שליט בעולם הבא מה הקטן שליט ביום ובלילה כך יעקב שליט בעולם הזה ובעולם הבא ר' נחמן אמ' כל זמן שאורו של גדול מבהיק בעולם אין אורו של קטן מפורסם שקע אורו של גדול מתפרסם אורו של קטן כך כל זמן שאורו של עשו הרשע מבהיק בעולם אין אורו של יעקב מפורסם שקע אורו של עשו הרשע ניתפרסם אורו של יעקב קומי אורי כי בא אורך  תני ר' שמע' בן יוחי בשלשה דברים נתקשה משה הראה לו הקב"ה כאילו באצבע במנורה בשרצים ובלבנה במנורה וזה מעשה המנורה  בשרצים וזה לכם הטמא  בלבנה החדש הזה לכם (שמות יב ב 
פסקא ה אות טו ר' שמלאי ותני לה בשם ר' שמואל כל החדש שלא נולד קודם לשש שעות אין כוח בעין לראותו מבערב ר' שמואל בר יבא ר' אחא בש' ר' שמואל בר' נחמן שנה שיצאו בה ישר' היו חדשי שנה וחודשי תקופה שווים ר' חייא בר בא בשם ר' יוחנ' נתעטיף הקב"ה בטלית מצוייצת והעמי' למשה מיכן ולאהרן מיכן וקרא למיכאל וגבריאל ועשה אותם כשלוחי החודש ואמ' להם כאיזה צד ראיתם את הלבנה לפני החמה לאחר החמה לצפונה לדרומה כמה הוא גבוה ולאין הוא נוטה הידי רחב א' להם כסדר הזה שאתם רואים כך יהו בניי מעברים את השנה למטן על ידי זקן ועל ידי עדים ועל ידי טלית מצוייצת 
פסקא ה אות טז  ר' נחמן ור' לעזר בר' יוסה ור' אחא חד אמ' אמ' הקב"ה לישר' בניי חידוש גאולה יש לכם לעתיד לבוא וחרנה אמ' חידוש שהוא לעתיד לבוא יש לכם כאן מה לעתיד לבוא אז תפקחנה עיני עורים  אף הכא וכל העם רואים את הקולות  מה לעתיד לבא אזני חרשים תפתחנה  אף הכא ויאמרו כל אשר דבר י"י נעשה ונשמע  מה לעתיד לבוא אז ידלג כאיל פסח  אף הכא ויוצא משה את העם לקראת וגומ'  מה לעתיד לבא ותרון לשון אלם  אף הכא ויענו כל העם יחדיו ויאמרו (שמות יט ח 
פסקא ה אות יז  דברו אל כל עדת בני ישראל לאמר בעשר לחדש הזה  א"ר יוחנ' והלא אינו יפה אלא מדירן ואת אומר מבעשור אלא מלמד שהיו קשורים לכרעי מטותיהם של ישר' מבעשור והיו המצריים נכנסין ורואין אותן ונפשן פורחת מעליהן ר' חייא בריה דר' אדא דיפו משכו וקחו לכם צאן למשפחתיכם ושחטו הפסח  שיהא כל אחד ואחד מכם מושך אלוהו של מצרי ושחטו לפניו ודרגשה ליה ימלל ר' חלבו בשם ר' יוחנן הכא את או' בעשור לחדש הזה  ולהלן את או' והעם עלו מן הירדן בעשור  ר' חייה בשם ר' יוחנ' לקיחתו עמדה להם בירדן ואכילתו עמדה להן בימי המן ואכלו את הבשר בלילה הזה  בלילה ההוא נדדה שנת המלך  ר' ברכיה בשם ר' אבהו דרש נחום ברבי סימאי בטרסוס ויקחו להם איש  זה הקב"ה דכת' ביה י"י איש מלחמה  במה את לוקחו בשני תמידים שה לבית אבות שה לבית  א"ר יודן בשם ר' סימון מימיו לא לן אדם בירושלם ובידו עון הא כיצד תמיד של שחר היה מכפר על עבירות שנעשו בלילה ותמיד של בין הערבים היה מכפר על עבירות שנעשו ביום מכל מקום לא היה אדם לן בירושלם ובידו עון ומה טעמא צדק ילין בה (ישעיה א כא 
פסקא ה אות יח  ר' ברכיה בשם ר' יצחק החדש  חדשו מעשיכם שעדיין ראש וראשון לבוא ראש  זה נבוכד נצר הרשע דכת' ביה אנת הוא רישיה די דהבא  ראשון  זה עשו הרשע דכת' ביה ויצא הראשון אדמוני  מי פורע לכם מן הראש ראשון אני י"י ראשון ואת אחרנים אני הוא  מי פורע לכם ממדי בעשור  א"ר אבין בא עשור כיד יתי המן ועשרת בניו מי פורע לכם מהם שני כלקטרין מרדכי ואסתר מרדכי מבחוץ ואסתר מבפנים מי פורע לכם מיוון בני חשמוניי שהיו מקריבין שני תמידין בכל יום מי פורע לכם מאדום נטרונה והיה לכם למשמרת עד ארבעה עשר יום לחדש וג'  אמ' הקב"ה אביו קורא אותו גדול ויקרא את עשו בנו הגדול  ואמו קראה אותו גדול ותקח רבקה את בגדי עשו בנה הגדול  ואני קורא אותו קטן הנה קטן נתתיך בגוים וג'  הואיל והן קורין אותו גדול לפום תורא טבחא כי זבח לי"י בבוצרה וטבח גדול בארץ אדום  א"ר ברכיה טבח גדול בארץ אדום 
פסקא ה אות יט  אל תאכלו ממנו נא  לא תבעונה מהבהבה ובשל מבושל במים כי אם צלי אש ראשו על כרעיו ועל קרבו  הוא ודוכסייה ואיפרכייה ואיסטרטלטיה הונך ועוזבוניך מערבך מלחיך וחובליך מחזיקי בדקך ועורבי מערבך וכל אנשי מלחמתך אשר בך וכל קהלך אשר בתוכך יפלו בלב ימים ביום מפלתך  א"ר שמואל בר' יצחק אפי' אותן שהן מקהלי ובאו ונידבקו בקהלך אף הם יפלו בלב ימים ביום מפלתך וככה תאכלו אותו מתניכם חגורים וגו'  א"ר שמואל בר נחמן לפי שבעולם הזה ואכלתם אתו בחפזון  אבל לעתיד לבא מה כת' כי לא בחפזון תצאו ובמנוסה לא תלכון כי הולך לפניכם י"י ומאספכם אלהי ישראל (ישעיה נב יב