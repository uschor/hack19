שלח תשלח את האם. זו מצות עשה. שלחה וחזרה שלחה וחזרה, אפילו ארבעה וחמשה פעמים - חייב לשלח, שנאמר שלח תשלח. [הא אם שלחה וחזרה לתוך ידו פטור מלשלח].
שלח תשלח [את האם]. בנקבות הכתוב מדבר ולא בזכרים. 
[קורא זכר,] רבי אליעזר מחייב בשלוח, שנאמר שלח תשלח ; וחכמים פוטרים, האם - פרט לקורא זכר. 
הנוטל אם מעל הבנים, רבי יהודה אומר לוקה ואינו משלח; וחכמים אומרים, משלח ואינו לוקה. זה הכלל, כל מצות עשה שיש בה קום עשה, אין חייבים עליה. 
 
[והארכת ימים,] והרי הדברים קל וחומר, מה מצוה קלה שהיא כאיסור,  כתוב בה אריכות ימים, מצות חמורות שבתורה, על אחת כמה וכמה. 