<b>סימן רמח נה </b> <br>לא תחניפו. צוה יוצרנו בפ' ואלה מסעי לא תחניפו את הארץ. ותניא בסיפרא <i data-commentator="Toafot Re'em" data-order="1"></i> הרי זו אזהרה לחנפים. והריני מפרש פי' חנופה שהזהירה עליה התורה כל השומע דבר עולה ושאינו הגון או רואה דבר רע ואמר טוב הוא <i data-commentator="Toafot Re'em" data-order="2"></i> ואינו שותק מתוך יראה לא מגופו ולא מממונו אלא מתוך רשע לבבו או <i data-commentator="Toafot Re'em" data-order="3"></i> חושב בלבבו ואומר  ברע עשה פן אפו עלי ויתקוטט עמי ואיני מפסיד בקטיטתו כי אם חסדו ואהבתו נקרא חנף עובר בלא תחניף. כדתנן בסוטה באלו נאמרין סוטה מא. אמרו לו אל תירא אגריפס המלך אחינו אתה אחינו אתה. ואמרינן בגמרא שם ב' באותה שעה נתחייבו שונאיהן של ישראל כליה שהחניפו לאגריפס ואפי' בשתיקה נקרא חנף כדאמרינן בקדושין פ' אחרון גבי רב יהודא ע' ב' אמר רב נחמן השתא דאתי מר לישתעי מילי דלא לימרו קא מחנפי רבנן אהדדי פי' אשתיקותא <i data-commentator="Toafot Re'em" data-order="4"></i> והאומר לרע טוב נקרא חנף דאמר ר"א כל אדם שיש בו חנופה אפי' עוברין שבמעי אמן מקללין אותו שנאמר אומר לרשע צדיק אתה יקבוהו עמים יזעמוהו לאומים. אבל המשלים לרשע ומראה עצמו אוהבו מחמת יראתו אינו נקרא רשע כדתנן בגיטין בהנזקין ס"א א' שואלין בשלומן מפני דרכי שלום. ותניא <i data-commentator="Toafot Re'em" data-order="5"></i> רבן יוחנן בן זכאי מעולם לא הקדימני אדם שלום ואפילו גוי בשוק. ואמרינן בסוטה באלו נאמרין מ"א ב' דרש רב יהודה ממערבא ואמרי לה ר' שמעון בן פזי מותר להחניף הרשעים בעולם הזה שנאמר ולא יקרא לנבל נדיב ולכלי <i data-commentator="Toafot Re'em" data-order="5"></i> לא יאמר שוע מכלל דבעולם הזה שרי. ריש לקיש <i data-commentator="Toafot Re'em" data-order="6"></i> מהכא כראות פני אלהים ותרצני. למדנו שמחניפין <i data-commentator="Toafot Re'em" data-order="7"></i> לרשעים מחמת פחד שרי אבל שלא מחמת פחד נקרא חנף מאחר שאינו גורם לו להחניף לרשע כי אם רשע לבדו <i data-commentator="Toafot Re'em" data-order="8"></i> ושנאת הטוב והישר. ויזהר אדם מן החנופה. דאמר ר"א כל עדה שיש לה חנופה לסוף גולה שנאמר עדת חנף גלמוד וכתיב ואנכי שכולה וגלמודה. ואמר רב חסדא א"ר ירמיה ד' כתות אין מקבלות פני השכינה כת לצים כת חנפים כת שקרים כת מספרי לשה"ר וכו'. וירא שמים יתן לבו וטוב לפני האלהים ימלט ממנה וחוטא ילכד בה. 