סוטה פרק ג - נח משנה. אינה מספקת לשתות, עד שפניה מוריקות ועיניה בולטות, והיא מתמלאה גידים, והם אומרים:  הוציאוה! שלא תטמא את העזרה. אם יש לה זכות, [היתה] תולה לה. יש זכות תולה שנה אחת, ויש זכות תולה שתי שנים, ויש זכות תולה שלש שנים. מכאן אמר בן עזאי: חיב אדם ללמד את בתו תורה, שאם תשתה, תדע שהזכות תולה לה, ורבי אליעזר אומר: [כל] המלמד את בתו תורה, כאלו מלמדה תפלות. רבי יהושע אומר: רוצה אשה בקב ותפלות, מתשעה קבין ופרישות. הוא היה אומר: חסיד שוטה, ורשע ערום, ואשה פרושה, ומכות פרושים, הרי אלו  [מבלי] העולם.
והם אומרים הוציאוה וכו'. מאי טעמא? דדילמא מתה. למימרא, דמת אסור במחנה לויה? והתניא: טמא־מת מתר לכנס למחנה לויה, ולא טמא־מת בלבד אמרו, אלא אפלו מת עצמו, שנאמר:  "ויקח משה את עצמות יוסף עמו", עמו במחצתו! אמר אביי: שמא תפרס נדה. למימרא, דביעתותא מרפיא? אין, דכתיב:  "ותתחלחל המלכה מאד", ואמר רב: שפרסה נדה. והא אנן תנן: חרדה, מסלקת דמים. פחדא צמית, ביעתותא מרפיא.
נט [פסקא. יש לה זכות וכו']. מני מתניתין? [לא אבא יוסי בן חנן, ולא רבי אלעזר בן יצחק איש כפר דרום, ולא רבי ישמעאל], דתניא:  [אם יש לה] זכות, תולה [לה] שלשה חדשים, כדי הכרת עבר,  "ונקתה ונזרעה זרע") דברי אבא יוסי בן חנן. רבי אלעזר בן יצחק איש כפר דרום אומר: תשעה חדשים, כתיב הכא: "ונקתה ונזרעה זרע", וכתיב התם:  "זרע יעבדנו יספר לה' לדור", זרע הראוי לספר. רבי ישמעאל אומר: שנים עשר חדש, ואף על פי שאין ראיה לדבר, זכר לדבר, שנאמר:  "להן מלכא מלכי ישפר עלך, וחטאך בצדקה פרק, ועויתך במחן ענין, הן תהוה ארכה לשלותך". וכתיב:  "כלא מטא על נבוכדנצר מלכא". וכתיב:  "לקצת ירחין תרי־עשר". לעולם רבי ישמעאל היא, ואשכחן קרא  [דאמר ותני], דכתיב:  "כה אמר ה': על שלשה פשעי אדום, ועל ארבעה לא אשיבנו". ומאי: "אף על פי שאין ראיה לדבר, זכר לדבר"? דאיכא למיפרך: דילמא שאני גויים דלא מיפקד דינא עליהו.
ס פסקא. ויש זכות תולה שלש שנים. זכות דמאי? אי לימא זכות דתורה, הא, אינה מצוה ועושה היא? ואלא זכות דמצוה, ומי מגנא כולי האי? והתניא: את זו דרש רבי מנחם ברבי יוסי:  "כי נר מצוה ותורה אור", תלה הכתוב את המצוה בנר ואת התורה באור. [את המצוה בנר], לומר לך: מה נר אינו  [מאיר] אלא לפי שעה, אף מצוה אינה מגנה אלא לפי שעה. [ואת התורה באור, לומר לך]: ומה אור  [מאיר] לעולם, אף תורה מגנה לעולם. ואומר:  "בהתהלכך תנחה אתך" וגו'. "בהתהלכך תנחה אתך", בעולם הזה. "בשכבך תשמר עליך", זו מיתה. "והקיצות היא תשיחך",  [לעתיד לבוא]. משל לאדם שהיה מהלך  באישון לילה ואפלה, ומתירא מן הקוצים ומן הברקנים ומן הפחתים ומחיה רעה ומן הלסטים, ואינו יודע באיזה דרך מהלך. נזדמנה לו אבוקה של אור, נצל מן הקוצים ומן הברקנים ומן הפחתים, ועדין מתירא מחיה רעה ומן הלסטים, ואינו יודע באיזה דרך מהלך. כיון שעלה עמוד השחר, נצל מחיה רעה ומן הלסטים, ועדין אינו יודע באיזו דרך מהלך. כיון שהגיע לפרשת דרכים, נצל מכלם. דבר אחר: עברה מכבה מצוה ואין עברה מכבה תורה, שנאמר:  "מים רבים לא יוכלו לכבות את האהבה". אמר רב יוסף: מצוה, בעידנא דעסיק בה, מגנא ומצלא, בעידנא דלא עסיק בה, אגוני מגנא, אצולי לא מצלא. תורה, בין בעידנא דעסיק בה, בין בעידנא דלא עסיק בה, מגנא ומצלא. מתקיף לה רבא: אלא מעתה, דואג ואחיתפל, מי לא עסקו בתורה, אמאי לא הגינה עליהו? אלא אמר רבא: תורה, בעידנא דעסיק בה, מגנא ומצלא, בעידנא דלא עסיק בה, אגוני מגנה, אצולי לא מצלא. מצוה, בין בעידנא דעסיק בה בין בעידנא דלא עסיק בה, אגוני מגנא, אצולי לא מצלא. רבינא אמר: לעולם זכות דתורה, ודקאמרת: אינה מצוה ועושה, נהי דפקודי לא מפקדי, באגרא דמקריין בניהו ומתניין בניהו ונטרן לגבריהו עד דאתו מבי רבנן, מי לא מפלגי בהדיהו?
סא הגיע לפרשת דרכים. מאי 'פרשת דרכים'? אמר רב חסדא: זה תלמיד חכם ויום המיתה. רב נחמן בר יצחק אמר: זה תלמיד חכם ויראת חטא. מר זוטרא אמר: זה תלמיד חכם, דסלקא ליה שמעתא אליבא דהלכתא. דבר אחר: עברה מכבה מצוה ואין עברה מכבה תורה. אמר רב יוסף: דרשיה רבי מנחם ברבי  [יוסי] להאי קרא כסיני, ואלמלי דרשוהו דואג ואחיתפל הכי, לא רדפו בתר דוד, דכתיב:  "לאמר: אלהים עזבו, רדפו ותפשוהו, כי אין מציל". מאי דרוש?  "ולא יראה בך ערות דבר, ושב מאחריך". ולא הוו ידעי, דעברה מכבה מצוה ואין עברה מכבה תורה. מאי:  "בוז יבוזו לו"? אמר עולא: לא כשמעון אחי עזריה, ולא כרבי יוחנן דבי נשיאה, אלא כהלל ושבנא, דכי אתא רב דימי אמר: הלל ושבנא אחי הוו, הלל עסק בתורה, שבנא עבד עסקא, לסוף אמר לו: תא נערוב ונפלוג, יצתה בת־קול ואמרה:  "אם יתן איש את כל הון ביתו באהבה, בוז יבוזו לו".
סב פסקא. רבי אליעזר אומר: [כל] המלמד את בתו תורה, למדה תפלות.  ['תפלות'] סלקא דעתך? אלא, כאלו למדה תפלות. אמר רבי אבהו: מאי טעמא דרבי אליעזר? דכתיב:  "אני חכמה שכנתי ערמה", כיון שנכנסה  חכמה באדם, נכנסה בו ערמומית. ורבנן, האי "אני חכמה שכנתי ערמה", מאי דרשי ביה? מיבעי ליה לכדרבי יוסי ברבי חנינא, דאמר רבי יוסי ברבי חנינא: אין דברי תורה מתקימין אלא במי שמעמיד עצמו עליהן ערום, שנאמר: "אני חכמה שכנתי ערמה". אמר רבי יוחנן: אין דברי תורה מתקימין אלא במי שמשים עצמו כמי שאינו , שנאמר:  "והחכמה מאין תמצא".
פסקא. רבי יהושע אומר: רוצה אשה בקב ותפלות, מתשעה קבין ופרישות. מאי קאמר? הכי קאמר: רוצה אשה בקב ותפלות [עמו], מתשעה קבין ופרישות.
פסקא. הוא היה אומר: חסיד שוטה וכו'. היכי דמי 'חסיד שוטה'? כגון דטבעה אתתא בנהרא, ואמר:  [לאו ארח ארעא לאיסתכולי בה ואצולה]. 'ורשע ערום', היכי דמי 'רשע ערום'? אמר רבי  [יוחנן]: זה המטעים דבריו לדין קדם שיבוא בעל־דין חברו. רבי אבהו אמר: זה הנותן פרוטה לעני להשלימו למאתים זוז, דתנן: מי שיש לו מאתים זוז, לא יטל לקט, שכחה ופאה ומעשר־ עני. היו לו מאתים זוז חסר אחד, אפלו אלף נותנים לו כאחד, הרי זה יטל. רב אסי אמר רבי יוחנן: זה המשיא עצה למכר בנכסים מועטים, דאמר רב אסי, אמר רבי יוחנן: יתומים שקדמו ומכרו בנכסים מועטים, מה שמכרו מכרו. אביי אמר: זה המשיא עצה למכר בנכסים כרבן שמעון בן גמליאל, דתניא: נכסי לך, ואחריך לפלוני, ירד הראשון ומכר ואכל, השני מוציא מיד הלקוחות, דברי רבי. רבן שמעון בן גמליאל אומר: אין לשני אלא מה ששיר ראשון .
סג  רב יוסף בר חמא, אמר רב ששת: זה המכריע אחרים בארחותיו. רבי זריקא, אמר רב הונא: זה המקל לעצמו ומחמיר לאחרים. עולא  אמר: זה שקרא ושנה ולא שמש תלמידי חכמים, דאיתמר: קרא ושנה ולא שמש תלמידי חכמים, רבי אליעזר אמר: הרי זה עם־הארץ. רבי שמואל בר נחמני אמר: הרי זה בור. רבי ינאי אמר: הרי זה כותי. רב אחא בר יעקב אמר: הרי זה אמגוש. אמר רבי נתן בר יצחק: מסתברא כותיה דרב אחא בר יעקב, דאמרי אינשי: רטין מגושא ולא ידע מה רטין. תני תנא: ולא ידע מה תני.
סד תנו רבנן: איזהו עם־הארץ? כל שאינו קורא קריאת שמע שחרית וערבית בברכותיה, דברי  [רבי מאיר]. וחכמים אומרים: כל שאינו מניח תפלין. בן עזאי אומר: כל שאין לו ציצית בבגדו. רבי יונתן בר יוסף אומר: כל מי שיש לו בנים ואינו מגדלן לתלמוד תורה. אחרים אומרים: אפלו קרא ושנה, ולא שמש תלמידי חכמים, זהו עם־הארץ. קרא ולא שנה, הרי זה בור, לא קרא ולא שנה, עליו הכתוב אומר:  "וזרעתי את בית ישראל ואת בית יהודה זרע אדם וזרע בהמה".  "ירא את ה' בני ומלך, עם שונים אל תתערב". אמר רבי יצחק: אלו ששונין הלכות. פשיטא? מהו דתימא מאי 'שונים'? שונים בחטא, וכדרב הונא, דאמר רב הונא: כיון שעבר אדם עברה ושנה בה, התרה לו  קא משמע לן. תני: התנאים מבלי עולם. מבלי עולם סלקא דעתך? אמר  [רבינא]: שמורין [הלכה] מתוך משנתן. תניא נמי הכי, אמר רבי  [יהושע]: וכי מבלי עולם הם, והלא מישבי עולם הם! שנאמר:  "הליכות עולם לו", אלא שמורין הלכה מתוך משנתן.
סה פסקא. אשה פרושה וכו'. תנו רבנן: בתולה צלינית, ואלמנה שובבית, וקטן שלא כלו לו חדשיו, הרי אלו מבלי עולם. איני, והאמר רבי יוחנן: למדנו יראת חטא מבתולה, וקבול שכר מאלמנה. יראת חטא מבתולה, דרבי יוחנן שמעה לההיא בתולה דנפלה על אפה ואמרה: רבונו של עולם, בראת גן־עדן, בראת גיהנם, בראת רשעים, בראת צדיקים, יהי רצון מלפניך שלא יכשלו בי בני אדם. קבול שכר מאלמנה, דההיא ארמלתא דהואי בי כנישתא בשיבבותה, וכל יומא הוה אתיא ומצלא בי מדרשא דרבי יוחנן. אמר לה: בתי, לא בית הכנסת יש בשבבותך?! אמרה לו: רבי, ולא שכר פסיעות יש [לי]?! כי קאמרינן: כגון יוחני בת רטיבי.
סו מאי "קטן שלא כלו לו חדשיו"? הכא תרגימו: זה תלמיד חכם המבעט ברבותיו. רבי אבא אמר: זה תלמיד שלא הגיע להוראה ומורה, דאמר רבי  [אבהו, אמר רב הונא], אמר רב: מאי דכתיב:  "כי רבים חללים הפילה, ועצמים כל הרגיה"? "כי רבים חללים הפילה", זה תלמיד חכם שלא הגיע להוראה ומורה, "ועצמים כל הרגיה", זה תלמיד חכם שהגיע להוראה ואינו מורה. ועד כמה? עד ארבעים שנה. איני? והא רבה אורי. בשוין!
סז פסקא. ומכות פרושים וכו', תנו רבנן: שבעה פרושים הם; פרוש שכמי, פרוש נקפי, פרוש קיזאי, פרוש מדוכה, פרוש מה חובתי ואעשנה, פרוש מאהבה, פרוש מיראה. פרוש שכמי, זה העושה מעשה שכם. פרוש נקפי, זה המנקף את רגליו. פרוש קיזאי, אמר רב נחמן בר יצחק: זה המקיז דם בכתלים. פרוש מדוכה, אמר רבה בר שילא: דמשפע כמדוכה. פרוש מה חובתי ואעשנה, הא, מעליותא היא? אלא דאמר: מה חובתי תו ואעשנה. פרוש מאהבה, פרוש מיראה, אמרו ליה אביי ורבא לתנא: לא תתני 'פרוש מאהבה', 'פרוש מיראה', דאמר רב יהודה, אמר רב: לעולם יעסק אדם בתורה ובמצוות אף על פי שלא לשמה, שמתוך שלא לשמה בא לשמה. אמר רב נחמן בר יצחק: דמטמרא, מטמרא, דמגליא, מגליא,  דבי דינא רבה ליתפרע מהני דחפו גונדי. אמר לה ינאי מלכא לדביתהו: אל תתיראי לא מן הפרושים ולא ממי שאינן פרושים, אלא מן הצבועים, שדומין לפרושים, שמעשיהם כמעשה זמרי ומבקשים שכר כפינחס.