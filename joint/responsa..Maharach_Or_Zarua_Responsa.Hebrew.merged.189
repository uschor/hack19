<b>כתב </b>רבינו אבא מארי זצ"ל חביצה דאמר רב יוסף ברכות ל"ז ב' אי אית בה פירורין כזית מברכין עליה המוציא לחם מן הארץ דקיימא לן כרב ששת ורבא דאפילו פירורין שאין בהן כזית מברכין עליה המוציא לחם מן הארץ, וכדפ' רבא והוא דאית ביה תורית' דנהמא פירוש שיש בהן תואר לחם שלא נשתנו מראיתם על ידי בישול, ונראה לפי זה דגם במצה יוצא בה ידי חובתו שכן כתב בספר המצות דגמרינן להו מהדדי מג"ש דלחם לחם דבברכת המזון כתוב שלא נימוח דאין בישול אחר אפייה והיכא שנשתנה מראיתן שאין להם תואר לחם שאין מברכין עליהם המוציא לחם מן הארץ, לא משום שהבישול מבטל האפייה שאפילו אם היה שורה בצונן ומרוב שרייה היה נימוח ונשתנה מראיתו שלא היה לו תואר לחם לא היו מברכים עליו המוציא ולא היו יוצאים בו ידי חובתו בפסח, ומעתה קיימא לן דאין בישול אחר אפייה ומותר ליתן בשבת פת אפוייה לתוך תבשיל רותח לכל הפחות בכלי שני כאשר כתבו בשמו אבא מארי זצ"ל ודלא כרבינו אליעזר ממיין זצ"ל שאסר מטעם דקיימא לן כר' יוסי ואפילו בכלי שני אסר כאשר כתבו בשמו אבא מארי זצ"ל וספר המצות. 