<b>מתני' </b>אין מוציאין את האור לא מן העצים ולא מן האבנים ולא מן העפר קרקע קשה כשחופרין אותה מוציאה אור. פירש"י כגון גרגישתא שלנו ממקום מחפורת שלה במעבה האדמה תרג' בעובי גרגישתא ובערוך פי' אפר נקי שאין בו תערובות ועושין ממנו כלי חרס ולא מן הרעפים הם כלי חרס כשמקישין אותן זה לזה מוציאין אור מביניהן. בבראשית רבה פרשה י"א זימן לו הקב"ה שני רעפים והקישן זה לזה ויצא האור ובירך עליהן. ולא מן המים. נותנין מים בכלי זכוכית לבנה ונותנו בחמה כשהשמש חם מאוד והזכוכית מוציא' שלהבת ומביאין נעורת ומגיעין לזכוכית והיא בוערת. מ"ט לא. משום דקא מוליד ביו"ט: 