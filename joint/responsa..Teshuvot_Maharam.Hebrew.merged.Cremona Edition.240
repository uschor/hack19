<b>וששאלתם </b>על אודות החור שמימי גגות היו יוצאים דרך שם וטען ראובן ששמעון סתם לו אותו החור ולא שביק ליה לעבורי מיא בארעיה. ושמעון השיב לה"דם שהוה לך חור הרי אתה בעצמך בנית אצטבא שם במקום שאתה אומר שהיה לך חור וסתמת אותו. נראה ודאי ששמעון פטור אף מן השבועה. כיון שראובן בעצמו סתם אותו חור ובנה בפניו מידי דהוה אאחד מבני מבוי שהיה לו פתח למבוי יסתמו ופרץ פצימיו ובקש לחזור לפותחו דבני מבוי מעכבין עליו ושלום מאיר בר ברוך: 