דף קכה זבחים מז. איזה הוא מקומן של זבחים קדשי קדשים שחיטתן בצפון פר ושעיר של יוהכ"פ שחיטתן בצפון וקיבול דמן בכלי שרת בצפון ודמן טעון הזיה על בין הבדים ועל הפרכת ועל מזבח הזהב מתנה אחת מהן מעכבת שירי הדם היה שופך על יסוד מערבי של מזבח החיצון אם לא נתן לא עכב פרים הנשרפים ושעירים הנשרפים שחיטתן בצפון וקיבול דמן בכלי שרת בצפון ודמן טעון הזיה על הפרכת ועל מזבח הזהב מתנה אחת מהן מעכבת שירי הדם היה שופך על יסוד מערבי של מזבח החיצון אם לא נתן לא עכב אלו ואלו נשרפין בבית הדשן חטאת הצבור והיחיד אלו הן חטאת הצבור שעירי ראשי חדשים ושל מועדות שחיטתן בצפון וקיבול דמן בכלי שרת בצפון ודמן טעון ארבע מתנות על ארבע קרנות כיצד עלה בכבש ופנה לסובב ובא לו לקרן דרומית מזרחית מזרחית צפונית צפונית מערבית מערבית דרומית שירי הדם היה שופך על יסוד דרומי ונאכלין לפנים מן הקלעים לזכרי כהונה בכל מאכל ליום ולילה עד חצות. העולה קדש קדשים שחיטתה בצפין וקיבול דמה בכלי שרת בצפין ודמה טעון שתי מתנות שהן ארבע וטעונה הפשט ונתוח וכליל לאשים. זבחי שלמי צבור ואשמות אלו הן אשמות אשם גזלות אשם מעילות אשם שפחה חרופה אשם נזיר אשם מצורע אשם תלוי שחיטתן בצפון וקבול דמן בכלי שרת בצפון ודמן טעון שתי מתנות שהן ארבע ונאכלין לפנים מן הקלעים לזכרי כהונה בכל מאכל ליום ולילה עד חצות. התודה ואיל נזיר קדשים קלים שחיטתן בכל מקום בעזרה ודמן טעון שתי מתנות שהן ארבע ונאכלין בכל העיר לכל אדם בכל מאכל ליום ולילה עד חצות המורם מהם כיוצא בהם אלא שהמורם נאכל לכהנים לנשיהם ולבניהם ולעבדיהם. שלמים קדשים קלים שחיטתן בכל מקום בעזרה ודמן טעון שתי מתנות שהן ארבע ונאכלין בכל העיר לכל אדם בכל מאכל לשני ימים ולילה אחד המורם מהם כיוצא בהם אלא שהמורם נאכל לכהנים לנשיהם ולבניהם ולעבדיהם. הבכור והמעשר והפסח קדשים קלים שחיטתן בכל מקום בעזרה ודמן טעון מתנה אחת ובלבד שיתן כנגד היסוד שינה באכילתן הבכור נאכל לכהנים והמעשר לכל אדם ונאכלין בכל העיר בכל מאכל לשני ימים ולילה אחד. הפסח אינו נאכל אלא בלילה ואינו נאכל אלא עד חצות ואינו נאכל אלא למנויו ואינו נאכל אלא צלי. מדות פ"ג המזבח היה שלשים ושתים על שלשים ושתים עלה אמה וכנס אמה זה היסוד נמצא שלשים על שלשים עלה חמש וכנס אמה זה הסובב נמצא עשרים ושמונה על עשרים ושמונה מקום הקרנות אמה מזה ואמה מזה נמצא עשרים ושש על עשרים ושש מקום הילוך רגלי הכהנים אמה מזה ואמה מזה נמצא עשרים וארבע על עשרים וארבע מקום המערכה. א"ר יוסי מתחילה לא היה אלא עשרים ושמונה על עשרים ושמונה כנס ועלה במדה הזו עד שנמצא מקום מערכה עשרים על עשרים וכשעלו בני הגולה הוסיפו עליו ארבע אמות מן הצפון וארבע אמות מן המערב כמין גמא שנאמר והאריאל שתים עשרה ארך בשתים עשרה רחב רבוע יכול שאינו אלא שתים עשרה על שתים עשרה כשהוא אומר אל ארבעת רבעיו מלמד שמן האמצע הוא מודד שתים עשרה אמה לכל רוח וחוט של סקרא חוגרו באמצע להבדיל בין דמים העליונים לדמים התחתונים והיסוד היה מהלך על פני כל הצפון ועל פני כל המערב ואוכל בדרום אמה אחת ובמזרח אמה אחת ובקרן דרומית מערבית היו שני נקבים כמין שני חוטמין דקין שהדמים הניתנין על יסוד מערבי ועל יסוד דרומי יורדין בהן ומתערבין באמה ויוצאין לנחל קדרון. למטה ברצפה באותו הקרן מקום היה שם אמה על אמה וטבלא של שיש וטבעת היתה קבועה בה שבו יורדין לשית ומנקין אותו וכבש היה לדרומו של מזבח שלשים ושתים על רוחב שש עשרה ורבובה היתה במערבו ששם היו נותנין פסולי חטאת העוף. אחד אבני הכבש ואחד אבני המזבח מבקעת בית כרם חופרין למטה מהבתולה ומביאין משם אבנים שלימות שלא הונף עליהן ברזל שהברזל פוסל בנגיעה ובפגימה לכל דבר נפגמה אחת מהן היא פסולה וכולן כשירות ומלבנין אותן פעמים בשנה אחת בפסח ואחת בחג וההיכל פעם אחת בפסח רבי אומר כל ערב השבת מלבנין אותו במפה מפני הדמים. ולא היו סדין אותו בכפיס של ברזל שמא יגע ויפסול שהברזל נברא לקצר ימיו של אדם  אינו בדין שיניף המקצר על המאריך זבחים נד. תני לוי כיצד בונין את המזבח מביאין מלבן שלשים ושתים על שלשים ושתים וגובהו אמה ומביא חלוקי אבנים מפולמות בין גדולות בין קטנות ומביא סיד וזפת וקוניא וממחה ושופך וזהו יסוד וחוזר ומביא מלבן שהוא ל' אמה על ל' אמה וגובהו חמש אמות ומביא חלוקי אבנים וכו' וחוזר ומביא מלבן עשרים ושמונה על עשרים ושמונה וגובהו שלש אמות ומביא חלוקי אבנים מפולמות בין גדולות בין קטנות ומביא סיד וזפת וקוניא וממחה ושופך וזה הוא מקום המערכה וחוזר ומביא מלבן אמה על אמה גובהו אמה ומביא חלוקי אבנים מפילמות בין גדולות בין קטנות וסיד וזפת וקוניא וממחה ושופך וזה הוא מקום הקרנות וכן כל קרן וקרן. שם ע"ב דרש רבא מאי דכתיב וילך דוד ושמואל וישבו בניות ברמה וכי מה ענין ניות אצל רמה אלא שהיו יושבין ברמה ועוסקין בנויו של עולם אמרי כתיב וקמת ועלית אל המקום מלמד שבהמ"ק גבוה מכל ארץ ישראל וא"י גבוה מכל הארצות לחזי דוכתיה היכא ניהו אייתי ספר יהושע בכולהו שבטים כתיב בהו ועלה הגבול ותאר הגבול בשבט בנימין ועלה הגבול כתיב ותאר הגבול לא כתיב. אמרי ש"מ הכא הוא סבור למיבניה בעין עיטם אמרי מוטב ליתתי ביה פורתא דכתיב ובין כתפיו שכן. ואיכא דאמרי גמירי דסנהדרין בחלקו של יהודה ושכינה בחלקו של בנימין סברי אי בנינן ליה התם איתפלג ליה טובא אמרו מוטב ליתתי ביה פורתא דכתיב ובין כתפיו שכן ועל דבר זה נתקנא דואג בדוד שנא' כי קנאת ביתך אכלתני. שיר המעלות זכור ה' לדוד את כל ענותו אשר נשבע לה' נדר לאביר יעקב אם אבא באהל ביתי אם אעלה על ערש יצועי אם אתן שנת לעיני לעפעפי תנומה עד אמצא מקום לה' כו' הנה שמענוה באפרתה מצאנוה בשדי יער הנה שמענוה באפרתה זה יהושע דקאתי מאפרים מצאנוה בשדי יער זה בנימין דכתיב בנימין זאב יטרף. שם קית: כתנאי חופף עליו זה מקדש ראשון כל היום זה מקדש שני בין כתפיו שכן אלו ימות המשיח רבי אומר חופף עליו זה העוה"ז כל היום אלו ימות המשיח בין כתפיו שכן לעולם הבא.זבחים קטו: ת"ר וגם הכהנים הנגשים אל ה' וגו' רבי יהושע בן קרחה אומר זה הפרשת בכורות רבי אומר זו פרישת נדב ואביהוא בשלמא למאן דאמר זו הפרשת בכורות היינו דכתיב בקרבי אקדש אלא למאן דאמר זה פרישת נדב ואביהוא מאי היא דכתיב ונועדתי שמה לבני ישראל ונקדש בכבודי אל תקרי בכבודי אלא במכובדי דבר זה אמרו הקב"ה למשה ולא ידעו עד שמתו בניו של אהרן כיון שמתו בניו של אהרן אמר לו משה לאהרן אהרן אחי לא מתו בניך אלא על קדושת שמו של הקב"ה וכיון שידע אהרן שבניו ידועי מקום הם שתק וקיבל שכר על שתיקתו שנא' וידם אהרן וכן בדוד הוא אומר דום לה' והתחולל לו אע"פ שמפיל חללים חללים את דום לה' וכן בשלמה הוא אומר עת לחשות ועת לדבר פעמים שאדם שותק ומקבל שכר על שתיקתו פעמים שאדם מדבר ומקבל שכר על דיבורו והיינו דאמר ר' חייא בר אבא א"ר יוחנן מאי דכתיב נורא אלהים ממקדשיך א"ת ממקדשיך אלא ממקודשיך כיון שעשה דין בקדושיו מתיירא ומתעלה ומתקלס:סליקו להו הלכות זבחים