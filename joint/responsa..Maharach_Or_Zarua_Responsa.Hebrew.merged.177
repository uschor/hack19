<b>גוי </b>מלג תרנגולים בלא ראיית ישראל ואין נוצה נמצאת בכלי שני מ"מ יש ספיקא אם אחר שמלג בכלי ראשון עירה הכל לכלי שני אך הגוי יודע עניין יהודים ומליגתם. תשובה, אני רגיל לדקדק מתחלת שחיטת חולין ג' א' שמתיר רבא יוצא ונכנס לכתחלה גבי שחיטת כותי אעפ"י שיש בו חזקה שלא נשחטה כ"ש במליגה דאיכא חזקת היתר שהרי כבר נשחטה ומותר לאכול כמו שהוא בלא מליחה וצלייה אם ישראל יוצא ונכנס, שיש לו להיות מותר ליתן לגוי למלוג, מאחר שהוא יודע שיאסר במלוגה בכלי ראשון או בעירוי החמין על התרנגולת מכלי ראשון הואיל שכבר הורגל בבית יהודים כ"ש דאי עבד כי הכא שיש לו להיות מותר וכ"ש שהיהודים בבית אבל לא זכר לומר ליהודים לעיין בעוד שהיה בכלי מיהו נראה שיש לתלות בשכחה ועוד כאן שהיהודים היו בבית היה סבור הגוי שנותנים לב על הדבר ולכך לא אמר להם לעיין זהו לפי שסבור שיחשדוהו ביותר אבל זה נ"ל פשוט אם אדם אומר לגוי ולא תחוש עוד לומר לעיין שמותר לכתחלה ביוצא ונכנס וכשר ואפילו בהדחת בשר שהוא בחזקת שלא הודח יש להתיר בענין זה ומכל מקום האפרוחים האלו אל תאסור מספק ואפילו היה הספק קרוב לאיסור כמו להיתר כ"ש שיש כאן ספק קרוב להיתר יותר כי מה לו לגוי להכניס עצמו לקלקול שמא ירגישו ויצטרך לשלם ולא עשה אלא מחמת שכחה התחיל לעשות מלאכתן שלא אמר להם ועורכי הדברים מוכיחים שהנוצה והמים בכלי שני ואפילו אם יש סברא לומר שמלג בכלי ראשון כדרך הגוים ונזכר ועירה בכלי שני והשתא הוי ספק קרוב לאיסור כמו להיתר לומר בחזקת היתר עומדות כיון שנשחטו ועוד לא אפשר שלא נמצאת מעט נוצה בכלי ראשון מכל הטעמים האפרוחים מותרים ושלום יצחק ב"ר שמואל זלה"ה. 