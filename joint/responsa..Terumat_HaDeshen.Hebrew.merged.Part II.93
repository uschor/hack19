<b>סימן צג </b>ואשר שאלת על הס"ת שנמצא בה בכמה מקומות שכותבין חוץ לדף שלש אותיות מתיבה גדולה בת שבעה או בת שמנה וגם לפעמים מתיבה בת חמש אי שרי לקרות בה. נראה דאין להקפיד בדיעבד שכבר נכתבה הס"ת אפי' בתיבה בת חמש דלכ"ע לא יכתוב דהגמ' וכל החיבורים כתבו בלשון לא יכתוב ולא קאמר לא יהיו כתובים משמע דדוקא אסופר קאי שלכתחילה לא יכתוב כך וכ"כ באשירי להדיא לא יכתוב לכתחילה ואם היינו מונעין לקרות בה אפי' כשיש אחרת כשירה היינו פוגמים את זאת והוי כמו דיעבד כדאיתא ביומא פרק בא לו דפריך ונייתי ס"ת אחריני א"ר הונא משום פגמו של ראשון וה"נ אם לא יקרא בה כלל הוי פגם. ואע"ג דכתב אשירי בשם ר"ת אותיות השם צריכין שיהיו שלם בתוך השיטה מדנקט צריכין משמע אפי' בדיעבד מזה לא קשה מידי. נאם הקטן והצעיר שבישראל: 
