כי ישבו אחים. פרט לאחיו שלא היה בעולמו. מכאן אמרו, ב' אחים ומת אחד מהם ונולד להם אח, ואחר כך ייבם השני את אשת אחיו [ומת. הראשונה יוצאת משום אשת אחיו שלא היה בעולמו, והשניה משום צרתה].

יחדו. [המיוחדים בנחלה,] פרט לאחים מן האם. לפי שמצינו  [בעריות], ששוה אח מן האם לאח מן האב. יכול אף כאן כן? ת"ל "יחדיו", פרט לאחיו מאמו.

ומת אחד מהם. אין לי אלא בזמן שהם שנים ומת אחד מהם. מנין אפילו הם מרובין . ומתו? ת"ל ומת מהם. א"כ מה ת"ל "אחד"? אשת אחד מתיבמת, ולא אשת שנים. מכאן אמרו, שלשה אחים נשואים ג' נכריות [ומת א' מהם, ועשה בה השני מאמר ומת - חולצת ולא מתיבמת. שנ' ומת אחד מהם, שעליה זיקת יבם אחד, ולא שעליה זיקת שני יבמין].

לא תהיה אשת המת החוצה לאיש זר. למה אני צריך? לפי שאמרנו להלן, "אשת אחד מתיבמת ולא אשת שנים"  [יכול תהא פטורה]? ת"ל לא תהי' אשת המת החוצה לאיש זר. כיצד הוא עושה?  [חולצת ולא מתיבמת]. הנותן גט - פסלה לעצמו ופסלה ע"י אחים. יכול  [תהא פטורה] ? ודין הוא - ומה חליצה שאינה פוטרת באשה, פוטרת ביבם; גט שפוטר באשה, אינו דין שפוטר ביבם! ת"ל לא תהיה אשת המת החוצה לאיש זר, [אלא] בחליצה. העושה מאמר ביבמתו - קנאה לעצמו ופסלה על האחים. יכול יהיה מאמר גומר בה? ת"ל יבמה יבא עליה, ביאה גומרת בה ואין מאמר גומר בה.

יבמה יבוא עליה. בין בשוגג בין במזיד בין באונס בין ברצון. ואפילו היא שוגגת והוא מזיד, או שהוא שוגג והיא מזידה.

ולקח ולקחה ויבם ויבמה. פרט לצרות  [ועריות]. מכאן אמרו, ט"ו נשים פוטרות צרותיהן וצרות צרותיהן וכו'.
