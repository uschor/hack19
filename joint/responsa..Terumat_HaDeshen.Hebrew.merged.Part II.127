<b>סימן קכז </b>שלום בלי דופי לכלילת יופי אהוביי קהלות קדש רעגנש"פורק שי' לעד. נא מכבודכם שתעמדו מנגד דלא ליפוק חורבא ח"ו ותעשו שלום בין ראשי ישראל כאשר תראו עתה הדין עם האלוף ה"ר ישראל ברונא שיחי' לנהוג נשיאות בכ"ד כמו מהר"א האלוף שיחי' כמ"ש לכון גאונינו מהר"י ווייל"א שיחי' והביא ראיות ברורות ע"ז ומעתה מי יכניס ראשו ביניהם אם יהיו מחולקים ואף שאיני כדי להכניס ראשי מ"מ לזילותא דרבנן לא מצינו למיחזי וגם חשתי לכבוד אדוני מהר"י ווייל"א דהוי ליה ג"כ זילותא בכך דהא סמכיה למהר"י ברונ"א שי' ולכן היו נזהרין לנהוג כבוד למהו' ישראל ברונ"א שי' שלא ימחה ולא יסייע לכשנגדו המכוונים לזלזלו אע"פ שמהר"י מוחל על כבודו אפי' לר' יוסף דס"ל הכי לזלזולי ביה מודה דאינו יכול כדמוכח מההוא טבחא דאתפקר ברב טובא כו' עד אמר אביי היכי ליעביד כו' לישרי ליה כו' לא הוי מצי א"כ בהא אתפייס כדאיתא התם וכ"ש לאביי כך כתב רבינו שמחה ואמת ושלום שפטו בשעריכם ויסגא שלומכם כנפש משרתכם הצעיר הקטן דוד שפרינ"ץ: 
