<b>סימן קפ </b>תזכה לראות בביאת גואל עם כל אחינו בית ישראל אהובי הותיק הר"ר זוסקינ"ט יצ"ו. אשר שאלתני מקרוב המתענה ג' ימים ולילות רצופים אם יתפלל בכל יום ענינו או דוקא ביום השלישי. נראה דיתפלל בכל יום במנחה ענינו דהא קמן דאי לא חיישינן לבולמוס היה צריך להתפלל בכל התפילות ענינו. וה"נ אפילו אי כיומא אריכתא חשבינן להני ימים מ"מ מתחייב בתפילת תענית בכל תפילותיו ומשום שמא יאחזנו בולמוס אינו מתפלל בכל יום אלא במנחה. וא"ת שמא יאחזונו בולמוס ביום ב' או ביום ג' ונמצא שקרן בתפילתו בימים הראשונים משום דכיומא אריכתא אינון הא ע"כ ליתא כדמוכח פ"ק דתענית דכתב אהא דאמרינן דאמר ר"ה יחיד שקבל עליו שני ימים בזה אחר זה אע"פ שאוכל ושותה בלילה בנתיים למחר מתפלל תפלת תענית ומפרש שם במרדכי ובתוס' דאלפס דרבותא נקט דלא תימא הואיל וקבל עליו שני ימים בזה אחר זה והתחיל בתענית יום אחד ואח"כ אוכל ושותה בלילה בינתיים הוה כדפסיק בתענית וכאלו אכל בחצי היום קמ"ל דמסתמא אדעתו היה לאכול בלילה בנתיים עכ"ל. והשתא אי ס"ד דר"ה דה"א דמה שקבל עליו שני ימים היינו גם עם הלילה שבנתיים א"כ מאי האי דקאמר קמ"ל דלמחר מתפלל תפילת תענית אפילו ביום הראשון הוה צריך לאשמועינן דשפיר מתפלל תפילת תענית אע"פ שאכל בנתיים אינו שקרן בתפלתו משום דמסתמא דעתו בתחילה הוה כך אבל אי לא הוה דעתו בתחילה כך שלא להתענות גם הלילה א"כ הני ימים כיומא אריכתא אינון ואין ראוי להתפלל בהן תפילת תענית אפילו ביום ראשון אם יודע שיפסיק בו באכילה כמו המפסיק בחצי היום אלא ע"כ לא אמרינן כיומא אריכתא הן אלא לענין זה שאינו מתפלל תפילת תענית כיון שלמחר הפסיק האכילה אבל ביום שקודם הפסקת האכילה הואיל ואותו היום התענה כדין שפיר התפלל ענינו ביום תעניתינו אפילו קבל ב' או ג' רצופות. ומעתה ק"ו הוא אפילו בודאי אכל בנתים לא חשבינן ליה שקרן למפרע כמו שהוכחתי כל שכן משום חשש בולמוס דאין לחוש: 
