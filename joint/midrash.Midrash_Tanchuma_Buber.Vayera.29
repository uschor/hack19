לפני שבר יגבה לב איש  זה אבימלך שלא נשבר עד שנתגאה והרג את אחיו, ולפני כבוד ענוה  זה גדעון אביו, שכשאמרו לו משול בנו גם אתה   אמר להם לא אמשול אני בכם  . הם אמרו לו ג' דברים, והוא אמר להן ג' דברים, א"ל הקב"ה אתה אומר כך, חייך אני מעמיד ממך בן שימלוך ג' שנים, כנגד ג' דברים שאמרת, הוי לפני כבוד ענוה. לפיכך וישר אבימלך .  
וישלח אלהים רוח רעה , ולבסוף כתיב ותבא אליהם קללת יותם בן ירובעל , מה כתיב שם ויגידו ליותם  , ולמה עמד על ראש הר גריזים לקלל, ולא ניתנו הקללות אלא בהר עיבל, אלא כך אמר יותם, הכותים עתידים לומר הר גריזים שלנו הוא, ששם ניתנו הברכות, ואינן יודעים ששם נותנין הקללות, היאך הוא הדבר, אלא אותן שהיו עומדין בהר עיבל ומקללין, למי היו מקללין, לא לאלו שועמדין כנגדן, ואלו שמברכין, למי היו מברכין לא לאלו שכנגדן, נמצאו הקללות באות על הר גריזים, והברכות על הר עיבל, לפיכך אמר יותם איני עומד ומקלל את אחי ואת אנשי שכם אלא על הר גריזים, התחיל אומר הלוך הלכו העצים , אמר ר' מישא משל הם הדברים מה שאמר יותם, כיצד, הלוך הלכו העצים אלו ישראל, ויאמרו לזית , זה עתניאל בן קנז, שהוא משבטו של יהודה, שנאמר זית רענן , ומה אמר להם עתניאל, החדלתי את דשני , שמן זית זך, הלכו אצל דבורה ויאמרו  לתאנה  זו דבורה, אמרה להן החדלתי את מתקי , ותשר דבורה , ויאמרו העצים לגפן , אמר להם החדלתי את תירושי , לגפן זה ברק וגדעון, משול בנו גם אתה , אמר להן לא אמשול , כיון שראו כך, ויאמרו כל העצים אל האטד , זה אבימלך, כשם שהאטד הזה מלא קוצים, כך אבימלך מלא מעשים רעים, כיון שאמרו לו למלוך מה אמר להן וזכרתם כי עצמכם  , ורוח הקדש צווחת רבים מבקשים פני מושל , מה אמר להן, באו חסו בצלי . לא טוב לכם להמליך לי לעצמי ולא לשבעים איש, מיד וישימו  אותו עליהם . אמר להם יותם אם באמת , וכתיב ותבא אליהם קללת יותם , אימתי וישלח אלהים רוח רעה , אשריהם הצדיקים שבכל מקום שהן הולכין הקב"ה משמרן, והם מנוכרין בין האומות שנאמר ונודע בגוים זרעם .