<big><strong>רסט.</strong></big><br><b>נחם</b> י"י אלהינו את אבילי ציון ואת ירושלם ואת העיר האבילה והבזוייה והחריבה והשוממה. החריבה ממעונות ישראל והשוממה מבלי בניה והיא יושבת וראשה חפוי כאשה עקרה שלא ילדה ויבעלוה לגיונות ויירשוה עובדי פסילים ויטילו עמך ישראל לחרב ויהרגו בזדון חסידי עליון על כן ציון במרר תבכה וירושלם תתן קולה לבי לבי על חלליהם מעי מעי על חלליהם כי אתה י"י באש הצתה ובאש אתה עתיד לבנותה כאמור ואני אהיה לה נאם י"י חומת אש סביב ולכבוד אהיה בתוכה ב"א י"י מנחם ציון עירו ובונה ירושלם: ושחרית ומנחה מתפלל שליח ציבור ענינו בין גואל לרופא: ויחיד אומ' במנחה בשומע תפלה: