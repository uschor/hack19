<b>אובות. וידעונים. </b>כתיב בפרשת קדושים אל תפנו אל האובות ואל הידעונים וגו'. ומנאום הבה"ג וסייעתו. וכן הרמב"ם ז"ל והנמשכים אחריו בשני לאוין. אבל הרמב"ן ז"ל בהשגותיו לסה"מ לאוין ח' ט' השיג על הרמב"ם בזה משום דהו"ל לאו שבכללות. דאוב וידעוני בלאו אחד נאמרו. ואף דהרמב"ם גופי' הרגיש בזה. וכתב שם הטעם משום דמ"מ כיון שחלוקין הם בעונש אע"פ שאין חלוקין באזהרה יש למנותן שנים. מ"מ השיג עליו הרמב"ן ז"ל שם משום דקיי"ל כר"י דאמר בפרק ארבע מיתות ס"ה ע"א. ובריש פ"ק דכריתות דחלוקה דלאו שמה חלוקה. דמיתה לא שמה חלוקה עיי"ש. וכל האחרונים האריכו הרבה בזה ליישב דעת הרמב"ם ז"ל. ומ"מ הרשב"ץ ז"ל בזה"ר הסכים בזה להרמב"ן ז"ל. ומנאן בלאו אחד לאוין שכ"ד. וכמו שביאר דבריו בקונטרס אחרון שם עיי"ש. אבל דעתו ז"ל בזה דעה יחידית. כי כל הראשונים ז"ל כולם מנו עושה מעשה אוב וידעוני בשנים. ובאמת לא ידעתי מדוע לא השיג בזה אלא על הרמב"ם בלבד. והרי גם על הבה"ג וכל סייעתו יקשה כן. שהרי גם דעתם ז"ל בזה כדעת הרמב"ם בשורש תשיעי דכל שני דברים שנפרטו בלאו אחד אין נמנין אלא בלאו אחד. ואעפ"כ כאן מנאום שנים. אמנם לשיטת רבינו הגאון ז"ל אין ענין להשגה זו כלל. דגם הרמב"ן ז"ל לא השיג בזה אלא להרמב"ם ז"ל לפי דרכו בכל כיו"ב שלא למנותן אלא בלאו אחד וכאן שינה את דרכו ומנאן שנים. וכן להבה"ג וסייעתו ז"ל שייכא השגה זו מטעם זה וכמשכ"ל. ולכן גם הרשב"ץ ז"ל נטה בזה כאן מדרכו של הרמב"ם. משום דגם הוא מההולכים בשיכות הרמב"ם בשורש תשיעי שם. אבל הרמב"ן ז"ל גופי' מונה עושה אוב וידעוני בשנים. משום דלטעמי' אזיל שהשיג על הרמב"ם בשורש תשיעי שם. וכן דרכו בכל כיו"ב למנותן שנים. וכן ביאר הרמב"ן ז"ל בהדיא כאן. דלדעתו ודאי מעשה אוב וידעוני נמנין שנים. ולא השיג אלא על הרמב"ם עיי"ש. ותמיהני על הר"ב מג"א שהביא לו ראי' מדברי הסמ"ג שגם הוא מנאן שנים עיי"ש בדבריו. ואין דברי הסמ"ג ענין לכאן. שהרי הסמ"ג גם הוא אזיל בשיטת הרמב"ן בכל כיו"ב בשני פרטים שנאמרו בלאו אחד למנותן שנים. ולדידי' אין מקום כלל להשגת הרמב"ן. דלטעמי' אזיל ושפיר מנאן שנים. וכמו שמנאן הרמב"ן ז"ל גופי'. ואין השגתו אלא להרמב"ם לטעמו. וכמבואר להדיא בדברי הרמב"ן בהשגתו כאן. ומעתה גם רבינו הגאון ז"ל שגם דרכו ז"ל בכל כיו"ב למנות כל פרט ופרט מצוה בפ"ע. לטעמו אזיל גם כאן למנות עושה אוב וידעוני שני לאוין. ואין ענין להשגת הרמב"ן ז"ל לפי דרכו, ולכן לא נאריך בזה, ועי' מ"ש בזה לפנינו לאו כ' כ"א ולקמן במנין העונשין עונש כ"ו כ"ז עייש"ה: 
