<b>סימן תד ב </b> <br>אהבת השם. צוה הב"ה לאהוב שמו ולאהבו <i data-commentator="Toafot Re'em" data-order="1"></i> על הבריות דכתיב בפרשת ואתחנן ואהבת את ה' אלהיך ותניא בספרי ואהבת את ה' עשה מאהבה הפרש בין העושה מאהבה לעושה מיראה העושה מאהבה שכרו כפול ומוכפל <i data-commentator="Toafot Re'em" data-order="2"></i> לפי שהוא אומר את ה' אלהיך תירא יש לך אדם מתירא מחבירו מניחו והולך לו אבל העושה מאהבה אינו כן ואין לך אהבה במקום יראה ויראה במקום אהבה אלא במדת המקום בלבד. ד"א ואהבת את ה' אלהיך האהיבהו על הבריות כאברהם אביך בענין שנאמר ואת הנפש אשר עשו בחרן והלא אם באים כל העולם לברוא יתוש אחד ולהכניס בו נשמה לא היו יכולים אלא שהיה מלמדם אבינו אברהם ומכניסן תחת כנפי השכינה. בבל לבבך בב' יצרך ביצר טוב וביצר רע <i data-commentator="Toafot Re'em" data-order="3"></i> ד"א בבל לבבך שלא יהא לבך חולק עליך ובכל נפשך אפילו נוטל את נפשך וכן הוא אומר כי עליך הורגנו כל היום נחשבנו בצאן טבחה שמעין בן עזאי אומר בכל לבבך <i data-commentator="Toafot Re'em" data-order="4"></i> אהבהו עד מיצוי הנפש. 