<b>שאלה קכו </b>ערב פסח שחל להיות בשבת מתענין הבכורות או לאו ואם מתענין באיזה יום מתענין: 
<b>תשובה </b>יראה דמתענין ביום חמישי שלפני השבת וכן ראיתי בימי חורפי בספר רוקח וכן שמעתי דחד מרבוותא רצה להוכיח דלא מתענין כלל מהא דמייתי מרדכי פ' מקום שנהגו דפליגי אמוראי בירושלמי איתא דרבי לא אכל בערב פסח. חד סבר משום דבוכרא הוא וחד סבר דהוה מתענה משום דאיסטניס הוה והשתא אי סבירא לן דלמ"ד משום בוכרא מתענין צריכין להתענות אף כשחל בשבת לפני השבת. א"כ אמאי פליגי אמוראי משום מאי התענה רבי תפשוט להו מהיכא דחל בשבת אם התענה ביום שלפניו דודאי בשבת אין מתענין. א"כ ודאי משום בוכרא התענה בכל שנה דאי משום איסטניס מה היה מועיל לו התענית שלפני ע"פ שלא יהא איסטניס מלאכול מצה בליל פסח באכילת תאוה ואם לא התענה רבי לפני השבת תיפשוט איפכא דע"כ לאו משום בוכרא התענה בכל שנה אע"כ גם למ"ד משום בוכרא סבירא דאין מתענין כלל כשחל ע"פ בשבת ותו ליכא למיפשט מידי. ונראה לדחות דאיכא למימר דלא ידעי אמוראי היאך עביד בשבת ואין זה דוחק דכה"ג אשכחן פ' אלו דברים בבני בתירה שהיו נשיאים ונתעלמה מהן כשחל ע"פ בשבת אם קרבן פסח דוחה שבת או לאו והיאך שכחו מה עשו בשנים הראשונים אע"כ בשנים מרובות לא חל להם ע"פ בשבת ונשתכח מהן הדבר אע"פ שהיתה מילתא דצבור כו' כ"ש שנוכל לומר מילתא דיחידאי דנשתכח גם בימיו לא חל כ"כ בשנים מרובות: 
