<big><strong>קג.</strong></big><br><b>אתה</b> קדשת. חמדת ימים אותו קראת. שנאמר ויכל אלהים. ומתרגם בירושלמי וחמיד. או משום דאין ויכל אלא לשון חימוד. וכן הוא אומ' נכספה גם כלתה נפשי. ויש אומ' לא נקראת חמדת ימים בשום מקום. אלא מילתא בעלמא קאמרי' שנחמד הוא לישר' מכל הימים. שאותו קריאת קודש. שנאמר ויקדש אותו. והוא זכר למעשה בראשית. שבת הוא זכרון למעשה בראשית. שעשה כל מעשיו בששת ימי החול ונח בשביעי. וקדשו. לכך קידש את יום שביעי לעשותו חמדה לישר' מכל הימי' ועדות זו אנו מעידין עליו בכל שבת ושבת. ולהכי קרי שבת בכולי תנויי שבת בראשית: והרב ר' מאיר שליח ציבור ההגון היה מתקן הדבר כן. ובשביעי רצית בו וקדשת. חמדת ימים אותו קראת זכר למעשה בראשית. לעשותו חמדה וסגולה לימים קדשתו ורצית בו וזכר למעשה בראשית קראתו. שנ' על כן ברך. ונ' ויברך ויקדש. כי בו שבת הרי הוא זכרון שבת בראשית. לכך או' בכל ברכה וברכה זכר ליציאת מצרים. משל לעבד הנתפס ונידון ביסורין. וא' לו מלך אחד אם אני אוציאך לחירות אתה שומע בקולי ומאזין לי לכל אשר אני מצוך. אמ' לו הן. הוציאו משם. ובכל מקום שהוא מצוה לו דבר היה מזכיר לו טובתו כדי שיעשה חפצו בלבב שלם. כך הק' גאל את ישר' ממצרים. ועל רוב המצות הוא אומ' אני י"י אשר הוצאתי אתכם וגו'. וכן אנו מזכירי' ברוב תפילו' אשר הוציאנו ממצרים לקיים מצותיו. ואם טעה בשבת ופתח באתה חונן גומר אותה ברכה. ואו' של שבת דא' רב נחמן כי הוינן בי רבה בר אבוה איבעיא לן טעה בתפילת חול בשבת וזהו  לגומרה. וא' לן גומר אותה ברכה וחוזר לתפילת שבת. ת'. דבדין הוא דמתפלל י"ח ורבנן הוא דלא אטרחוה מפני כבוד השבת: ת'.