פסקא א אות א ויהי ביום כלת משה:  באתי לגני אחותי כלה  ר' עזריה בשם ר' סימון אמר למלך שכעס על מטרונא וטרדה והוציאה מתוך פלטין שלו לאחר זמן ביקש להחזירה אמרה יחדש לי דבר ואחר כך הוא מחזירני כך לשעבר הקב"ה מקבל קורבנות מלמעלה שנא' וירח י"י את ריח הניחוח  ועכשו הוא מקבל מלמטה באתי לגני אחותי כלה  א"ר חנינא לימדתך תורה דרך ארץ שלא יהא החתן נכנס לחופה עד שהכלה נותנת לו רשות יבא דודי לגנו  ואח"כ באתי לגני ר' תנחום חתניה דר' אלעזר בן אבינא בשם ר' שמעון בן יוסני באתי לגן אין כתי' כאן אלא באתי לגני לגנוני במקום שהיה עיקרה מתחלה עיקר שכינה בתחתונים היה הה"ד וישמעו את קול י"י אלקים וגו'  אמר ר' אבא בר כהנא מהלך אין כתי' כאן אלא מתהלך מקפץ וסליק ויתחבא האדם ואשתו  אמ' ר' אייבו באותה שעה גדעה קומתו של אדם הראשון ונעשית של ק' אמה א"ר יצחק כתי' צדיקים יירשו ארץ וגו'  והרשעים היכן הן פורחין באויר אלא מהו וישכנו לעד עליה  ישכינו שכינה בארץ עיקר שכינה מתחלה בתחתונים וכיון שחטא אדם הראשון נסתלקה לרקיע ראשון עמד דור אנוש וחטא נסתלקה מן הראשון לשני דור המבול וחטא נסתלקה מן השני לשלישי דור הפלגה וחטא משלישי לרביעי מצריים בימי אברהם אבינו וחטאו נסתלקה מרביעי לחמשי הסדומיים וחטאו מחמשי לששי מצרים בימי משה מן הששי לשביעי וכנגדן עמדו ז' צדיקים והורידו אותה לארץ עמד אברהם אבינו זכה והורידה מן השביעי לששי עמד יצחק זכה והורידה מן הששי לחמשי עמד יעקב זכה והורידה מחמשי לרביעי עמד לוי וזכה והורידה מרביעי לשלישי עמד קהת וזכה והורידה משלישי לשני עמד עמרם וזכה והורידה מן השני לראשון עמד משה וזכה והורידה לארץ לכך נאמר ויהי ביום כלת משה וגו' (במדבר ז א 
פסקא א אות ב  אפריון עשה לו המלך שלמה  אפריון זה אהל מועד עשה לו המלך שלמה המלך שהשלום שלו א"ר יהודה בר אלעאי למלך שהיתה לו בת קטנה עד שלא הגדילה ובאת לידי סימנין היה רואה אותה בשוק מדבר עמה במבואות מדבר עמה כיון שהגדילה ובאת לידי סימנין אמר אין כבודה של בתי שאהא מדבר עמה בפרהסיא אלא עשו לה פאפיליון ואהא מדבר עמה בתוך פאפיליון כך מתחלה כי נער ישראל ואהבהו  במצרים ראו אותי ועברתי בארץ מצרים  בים ראו אותי וירא ישראל את היד הגדולה  בסיני ראו אותי פנים בפנים דבר י"י עמכם  וכיון שקיבלו את התורה ונעשו לי לאומה שלימה אמר אין כבודן של בני שאהא מדבר עמם בפרהסי' אלא עשו לי משכן ואהא מדבר מתוך משכן הה"ד ובבא משה אל אהל מועד וגו' : מעצי הלבנון  עצי שטים עומדים  עמודיו עשה כסף  ווי העמודים  רפידתו זהב  ואת הקרשים תצפה זהב  מרכבו ארגמן  ועשית פרכת תכלת וארגמן  תוכו רצוף אהבה  ר' יודן אומר זו זכות תורה וצדיקים ר' עזריה בשם ר' יהודה בר' סימון אומ' זו שכינה א"ר אחא בר כהנא כתי' ונועדתי לך שם  ללמד שאפי' מה שאחורי הכפורת אינו פנוי מן השכינה גוי אחד שאל את רבן גמליאל אמ' ליה מפני מה נגלה הב"ה למשה בסנה א"ל אלו נגלה לו על חרוב אחד או על תאינה אחת מה היית אומ' אלא שאין מקום בארץ פנוי מן השכינה ר' יהושע דסכנין בשם ר' לוי למה היה אוהל מועד דומה למערה שהיא נתונה על שפת הים ועלה הים והציף המערה נתמלאת מן הים והים לא חסר כך אוהל מועד נתמלא מזיו השכינה לכך נאמר ויהי ביום כלת משה (במדבר ז א 
פסקא א אות ג  צאינה וראינה בנות ציון  בנים המצויינין לי במילה ובתגלחת ובציצית במלך שלמה  במלך שהשלום שלו ד"א במלך שלמה המלך שהשלים מעשיו עם בריותיו השלים אש לאברהם אבינו השלים חרב לאבינו יצחק השלים מלאך לאבינו יעקב ד"א במלך שלמה המלך שהוא עושה שלום בבריותיו א"ר יוחנן המשל ופחד  א"ר יעקב דכפר חנן המשל זה מיכאל ופחד זה גבריאל עמו  ומשלימים עמו ולא זה מזיק את זה וא"ר יוחנן מימיה לא ראתה חמה פגימתה של לבנה ולא מזל קדים לחבריה ולית מזל חמי מה דקדמוי אמ' ר' כולהון סלקין כהדין דסליק בסולמא הפיך כתיב המקרה במים עליותיו וגו'  תני ר' שמעון בן יוחאי הרקיע של מים והככבים של אש והן דרים זה עם זה ואינן מזיקי' זה את זה הרקיע של מים והמלאך של אש והם דרים זה עם זה ואינן מזיקין זה את זה א"ר אבין לא סוף דבר בין מלאך למלאך אפי' מלאך עצמו חציו אש וחציו מים והוא עושה שלום בם ואית ביה חמש אפין וגוייתו כתרשיש וגו'  וכתי' ויהי ברד ואש וגו'  ר' יהודה אומר צלוחית של ברד מלאה אש רבי נחמיה אמר אש וברד פתוכין זה בזה אמר ר' חנין טעמיה דר' יודה כהדא פרטתא דרמונא דחרצנייתיה מתחמיה מלגאו אמר ר' חנין טעמיה דר' נחמיה כהדא שאשתא דקנדילא דמיא ומשחא מערבין כחדא דהיא דלקא מן גביהון ויהי ברד ואש מתלקחת  מהו מתלקחת א"ר יודה בר סימון מיתא מתקריא לעשות שליחותיה א"ר אחא למלך שהיו לו שני ליגיונות קשים והיו דבובין זה בזה וכיון שהגיעה מלחמתו של מלך עשו שלום ביניהם כך אש וברד דבובים זה לזה וכיון שהגיעה מלחמתו של הב"ה במצרים ויהי ברד ואש מתלקחת  נס בתוך נס: בעטרה שעטרה לו אמו ביום חתונתו  א"ר יצחק חיזרנו על כל המקרא ולא מצינו שעשתה בת שבע עטרה לשלמה בנה אלא זה אוהל מועד שהוא מעוטר בתכלת וארגמן ותולעת שני א"ר חוניא שאל ר' שמעון בן יוחאי את ר' אלעזר בר' יוסי אפשר ששמעת מאביך מהו בעטרה שעטרה לו אמו א"ל למלך שהיה לו בת והיה אוהבה יותר מדאי לא זז מחבבה עד שקראה אחותי לא זז מחבבה עד שקראה אמי כך בתחלה חיבב הב"ה את ישראל וקראן בתי שמעי בת וראי  לא זז מחבבה עד שקרא אותן אחותי שנא' אחותי רעייתי  לא זז מחבבה עד שקרא אותן אמי שנ' שמעו אלי עמי ולאומי וגו'  ולאמי כתי' עמד ר' שמעון בן יוחאי ונשקו על ראשו א"ל אילו לא באתי אלא לשמוע דבר זה דיי: ר' יהושע דסיכנין בשם ר' לוי בשעה שאמ' הקב"ה למשה עשה לי משכן היה לו להביא ד' קונטיסין ולמתוח את המשכן עליהן אלא מלמד שהראה לו הב"ה למשה למעלה אש אדומה אש ירוקה אש שחורה אש לבנה ואמר לו עשה לי משכן אמר לו משה להקב"ה רבון העולמים וכי מניין לי אש אדומה אש ירוקה אש שחורה אש לבנה א"ל בתבניתם אשר אתה מראה בהר  ר' ברכיה בשם ר' לוי למלך שנגלה לבן ביתו בלבוש אולו מרגליטון א"ל עשה לי כזה א"ל אדני המלך וכי מניין יש לי לבוש אולו מרגליטון א"ל אתה בסימננך ואני בכבודי כך אמר הב"ה למשה משה אם אתה עושה מה של מעלה למטה אני מניח סנקליטין שלי של מעלן ויורד ומצמצם שכינתי ביניכם למטן מה למעלה שרפים עומדים  אף למטן עצי שטים עומדים  מה למעלה ככבים אף למטה קרסים א"ר חייא בר אבא מלמד שהיו קרסי זהב נראין במשכן ככוכבים הקבועין ברקיע ביום חתונתו  חיתונים היו וביום שמחת לבו  זה אהל מועד ד"א ביום חתונתו זה אהל מועד וביום שמחת לבו זה בניין בית העולמים לכך נאמר ויהי ביום כלות משה (במדבר ז א 
פסקא א אות ד  מי עלה שמים וירד מי אסף רוח בחפניו מי צרר מים בשמלה מי הקים כל אפסי ארץ מה שמו ומה שם בנו כי תדע  מי עלה שמים זה הב"ה דכתי' בו עלה אלקים בתרועה  וירד וירד י"י על הר סיני  מי אסף רוח אשר בידו נפש כל חי וגו'  מי צרר מים צורר מים בעביו  מי הקים כל אפסי ארץ י"י ממית ומחיה  ומה שמו צור שמו שדי שמו י"י צבאות שמו ומה שם בנו בני בכורי ישראל  שמו ד"א מי עלה שמים  מי הוא זה שתפילתו עולה לשמים ומורידה גשמים זה שהוא מחלק מעשרותיו בחפניו שהוא מוריד טל ומטר לעולם מי אסף רוח בחפניו מי צרר מים בשמלה מי הקים כל אפסי ארץ  מי הוא זה שאין תפלתו עולה לשמים ולא מורידה את הגשמים זה שאינו מחלק מעשרותיו בחפניו שהוא עוצר את השמים מהוריד טל ומטר לעולם ד"א מי עלה שמים  זה אליהו דכתי' ביה ויעל אליהו בסערה השמים  וירד אתו אל תירא  מי אסף רוח בחפניו י"י אלקי ישראל אשר עמדתי לפניו  מי צרר מים  ויקח אליהו את אדרתו ויגלום  מי הקים כל אפסי ארץ  ויאמר אליהו ראי חי בנך  ד"א מי עלה שמים  זה משה דכתי' ביה ומשה עלה אל האלקים  וירד וירד משה מן ההר  מי אסף רוח כצאתי את העיר  מי צרר מים  נצבו כמו נד נוזלים  מי הקים כל אפסי ארץ זה אהל מועד שנא' ויהי ביום כלת משה להקים את המשכן  שהעולם הוקם עמו ר' יהושע בן לוי בשם ר' שמעון בן יוחאי להקים משכן לא נאמ' אלא להקים את המשכן מה הוקם עמו עולם הוקם עמו שעד שלא הוקם המשכן היה העולם רותת משהוקם המשכן נתבסס העולם לכך נאמר ויהי ביום כלות משה (במדבר ז א 
פסקא א אות ה  ד"א ביום כלות משה  כלת כתי' ביומא דעלת כלתא לגנונא ר' אלעזר ור' שמואל בר נחמני ר' אלעזר אומר ביום כלות משה ביום שכלו הקימותיו תני בכל יום ויום היה משה מעמיד את המשכן ובכל בקר ובקר מקריב קרבנותיו עליו ומפרקו ובשמיני העמידו ולא פרקו א"ר זעירא מכאן שהקמת הלילה פסולה לעבודה ביום ר' שמואל בר נחמני אמ' אף בשמיני העמידו ופירקו מנין לפירוקין דא"ר זעירא ביום כלות משה ביום שכלו הקימותיו ר' אלעזר ור' יוחנן ר' אלעזר אמר ביום כלות משה ביום שכלו המזיקין מן העולם ומאי טעמא לא תאונה אליך רעה וגו'  משעה שכלו המזיקין מן העולם א"ר יוחנן מה לי ללמד ממקום אחר נלמד ממקומו יברכך י"י וישמרך  וישמרך מן המזיקין ר' יוחנן ור' שמעון בן לקיש ר' יוחנן אמר ביום כלות משה ביום שכלת איבה מן העולם שעד שלא הוקם המשכן היתה איבה וקנאה ותחרות ומצותא ומחלוקת בעולם אבל משהוקם המשכן נתנה אהבה וחיבה וריעות וצדק ושלום בעולם ומאי טעמא אשמעה מה ידבר האל וגו'  אמ' ריש לקיש מה לילמד ממקום אחר נלמד ממקומו וישם לך שלום  להקים את המשכן  ר' יהושע בשם ר' שמעון בן יוחאי להקים המשכן אין כתי' כאן אלא להקים את המשכן מה הוקם עמו עולם הוקם עמו שעד שלא הוקם המשכן היה העולם רותת משהוקם המשכן נתבסס העולם 
פסקא א אות ו  וימשח אותו ויקדש אותו  מכיון דכתי' וימשח אותו ויקדש אותו לאיזה דבר נאמר וימשחם ויקדש אותם  ר' אייבו א"ר תחליפא קיסריא וריש לקיש חד אמר משהיה מושח כל אחד ואחד היה מושח את כולם כאחת וחרינא אמר וימשחם משיחה בעולם הזה ומשיחה לעולם הבא ודכותה וחברת את האהל  וחברת את היריעות  ר' יודן ור' לוי ור' תחליפא קיסריא וריש לקיש חד אמר משהיה מחבר כולם כאחת היה מחבר כל אחד ואחד וחרינא אמר וחברת את היריעות והיה המשכן אחד  אחד למדידה ואחד למשיחה 
פסקא א אות ז  ויקריבו נשיאי ישראל הם נשיאי המטות  במצרים והם העומדים על הפקודים  על הדגלים ויביאו את קרבנם לפני י"י שש עגלות וגו'  כנגד ששת ימי בראשית שש כנגד שש ערכי המשנה שש כנגד שש האימהות ואלו הן שרה רבקה רחל ולאה בלהה זלפה א"ר יוחנן שש כנגד מצות שש שהמלך מצוה עליהן ואלו הן לא ירבה לו נשים  ולא ירבה לו סוסים  וכסף וזהב לא ירבה לו  לא תטה משפט ולא תכיר פנים ולא תקח שוחד  שש כנגד שש המעלות שהיו לכסא כיצד עלה לישב על מעלה ראשונה הכרוז יוצא ואומר לא ירבה לו נשים עלה לישב על מעלה שנייה הכרוז יוצא ואומר לא ירבה לו סוסים עלה לישב על מעלה שלישית הכרוז יוצא ואומר וכסף וזהב לא ירבה לו מאד עלה לישב על מעלה רביעית הכרוז יוצא ואומ' לא תטה משפט עלה לישב על מעלה חמשית הכרוז יוצא ואומר לא תכיר פנים עלה לישב על מעלה ששית הכרוז יוצא ואומר לא תקח שוחד בא לישב על מעלה שביעית אומ' לו דע לפני מי אתה יושב וראש עגל לכסא מאחריו  א"ר אחא כהדא קתדרא דמשה וידות מזה ומזה לכסא אל מקום השבת  הא כיצד שרביט של זהב נתלה לו מאחוריו ויונה בראשו ועטרה של זהב בפי יונה והוא יושב תחתיה בשבת ונוגעת ואינה נוגעת שש כנגד ששה רקיעים ולא שבעה הן א"ר אבין הן דמלכא שרי טימיקין 
פסקא א אות ח  צב  דומות לקילקילין צב מצויינת צב מטוכסות תני בשם רבי נחמיא כמין קמרסטא היו ושני עשר בקר עגלה על שני הנשיאים  מלמד ששני נשיאים הביאו עגלה אחת וכל שבט ושבט הביא פר ויקריבו אותם לפני המשכן  מלמד שעשאום דמים ומכרום לציבור ויאמר י"י אל משה לאמר  מה הוא לאמר תני ר' הושעיא א' לו הקב"ה למשה צא ואמור להם לישר' דברי שבח דברי נחמות והיה משה מתיירא ואו' תאמר שמא נסתלקה ממני רוח הקודש ושרת על הנשיאים א' לו הק' משה אילו להם הייתי או' שיביאו קרבנם לך הייתי או' שתאמר להם אלא קח מאתם  מאיתם היה הדבר ומי נתן להם העיצה שבטו של יששכר נתן להם את העיצה הדה היא דכת' ומבני יששכר יודעי בינה לעיתים  מה הוא לעיתים ר' תנחומה א' לקירסין ור' יוסי בר קצרי א' לעיבורים ראשיהם מאתים  אלו מאתים ראשי סנהדריות שהיה יששכר מעמיד וכל אחיהם על פיהם  מלמד שהיו מסכימין הלכה מפיהם אמרו להם אהל מועד שאתם עושין פורח הוא באויר אלא עשו לו עגלות ותהו טוענין אותו בהן והיה משה מתיירא ואו' תאמר שמא אחת מן העגלות נשברת או אחת מן הפרות מתה ונמצא קרבנם של נשיאים פסול א' לו הקב"ה למשה והיו לעבד את עבדת אהל מועד  ניתן להם הוויה שיהו קיימות לעולם עד היכן היו קיימות ר' יודן בשם ר' שמואל בר נחמן ר' חוניי' בשם בר קפרה עד בגלגל שורים זבחו  ואיכן היקריבום ר' אבא בר כהנא אמ' בנוב הקריבום ר' אבהו א' בגבעון הקריבו' ר' חמא בר' חנינא א' בבית העולמים הקריבום א"ר לוי טעמ' דר' חמא בר חנינא ויזבח שלמה את זבח השלמים אשר זבח לי"י בקר עשרים ושנים אלף וג'  תני בשם ר' מאיר עד עכשיו הן קיימות ולא הזהימו ולא הזקינו ולא הטריפו והרי הדברים קל וחומ' ומה העגלות שנידבקו במלאכת אהל מועד ניתן להן הוייה שיהו קיימות לעולם ישר' דבוקים בהקב"ה על אחת כמה וכמה ואתם הדבקים בי"י אלהיכם חיים כולכם היום  חסילא