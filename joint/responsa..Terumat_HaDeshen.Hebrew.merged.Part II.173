<b>סימן קעג </b>שלומך יסגא לחדא אהובי מהר"ר שמואל יצ"ו אשר שאלתני על דבר קנין סודר שנעשה בין איש לאשתו שיעשו גירושין וגם העמידו קנסות על ככה מי שיעבור שיתחייב כך וכך והארכת הרבה בדיני אסמכתא. דע כי אינני רגיל להשיב בדיני ממונות אמנם ברהיטא בעלמא אני משיב ודע דאשירי כתב במסכת נדרים דסוף פרק השותפין דכל קנין דמקני ביה לאחר זמן צ"ל בהדיא מעכשיו ואי לאו הכי לא קנה משום דכבר חזר סודר למריה והיכא דמקנה סתמא ולא פירש לאחר זמן נראה דהוי ממילא מעכשיו דמסתמא לא הקנה מילי דכדי הכי משמע כמדומה בתוס' ובאשירי ומרדכי פרק איזהו נשך. תו נראה לפקפק אהאי קנין סודר שהקנה הבעל לאשתו שיגרשנה ואההיא אין שום קנין חל כלל כדאיתא במיימון להדיא פרק ה' דמכירה דאין שום קנין נתפס על זה א"כ י"ל דאף על הקנס אינו חל כיון דבקנין אחד נעשה הוי כמו קנה את וחמור כדמספקא ליה פרק מי שמת ע"ש. נאם הקטן והצעיר שבישראל: 
