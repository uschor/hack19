פסחים פרק ד מקום שנהגו - בני מדינת הים נמי, כיון דלא שכיחי רבנן גביהו, ככותים דמו.
ההולך ממקום וכו'. בשלמא ההולך ממקום שעושין למקום שאין עושין, נותנין עליו חמרי מקום שהלך לשם, ואל ישנה אדם מפני המחלקת, ולא ליעביד. אלא ממקום שאין עושים, אל ישנה אדם מפני המחלקת, ונעביד? הא אמרת: "נותנים עליו חמרי מקום שהלך שם וחמרי מקום שיצא משם"?! אמר אביי: ארישא וכו'. 
במערבא, ממנו אנגידא דבר בי רב, ולא ממנו אשמתא.
תניא, רבן שמעון בן גמליאל אומר: סימן להרים, מילין, סימן לעמקים, דקלים, סימן לנחלים, קנים, [סימן לשפלה, שקמה], ואף על פי שאין ראיה לדבר, זכר לדבר, שנאמר:  "ויתן המלך את הכסף בירושלים כאבנים, ואת הארזים נתן כשקמים אשר בשפלה לרב". סימן להרים, מילין. סימן לעמקים, דקלים. נפקא מינה, לבכורים, דתנן: אין מביאין בכורים אלא משבעת המינין, ולא מדקלין שבהרים, ולא מפרות שבעמקים. סימן לנחלים, קנים, נפקא מינה, לנחל איתן. סימן לשפלה, שקמה, נפקא מינה, למקח וממכר. השתא דאתית להכי, כולהו נמי, למקח וממכר.
עולא הוה רכיב חמרא ואזיל, והוו שקלי ואזלי רבי אבא מימיניה ורבה בר בר חנה משמאליה. אמר ליה רבי אבא לעולא: ודאי דאמריתו משמיה דרבי יוחנן: אין מברכין על האור אלא במוצאי שבת, הואיל ותחלת בריתו הוא? הדר עולא חזא ביה ברבה בר בר חנה בבישות. אמר ליה: אנא, לאו אהא אמרי, אלא אהא אמרי, דתני תנא קמיה דרבי יוחנן: רבי שמעון בן אלעזר אומר: יום הכפורים שחל להיות בשבת, אף במקום שאמרו שלא להדליק, מדליקין, מפני כבוד השבת, ועני רבי יוחנן בתריה: "וחכמים אוסרים". אמר ליה: "עדא תהא". קרי עליה רב יוסף:  "מים עמקים, עצה בלב איש, ואיש תבונה ידלנה". ["מים עמקים עצה בלב איש"], זה עולא. ["ואיש תבונה ידלנה"], זה רבה בר בר חנה.
יח תנו רבנן: ששה דברים עשה חזקיה המלך; על שלשה הודו לו, ועל שלשה לא הודו לו.  גרר עצמות אביו במטה של חבלים, [והודו לו]. כתת נחש הנחשת, [והודו לו]. וגנז ספר רפואות, והודו לו.  קצץ דלתות ההיכל ושגרם למלך אשור, [ולא הודו לו]. סתם את מוצא מי גחון [העליון, ולא הודו לו]. עבר ניסן בניסן, ולא הודו לו.
יט העושה מלאכה בערבי שבתות ובערבי ימים טובים מן המנחה ולמעלה, ובמוצאי שבתות ובמוצאי ימים טובים ובמוצאי יום הכפורים, ובכל מקום שיש שם נדנוד עברה, לאתויי תענית צבור, אינו רואה סימן ברכה לעולם. תנו רבנן: יש זריז ונשכר, ויש זריז ונפסד. יש שפל ונשכר, ויש שפל ונפסד. "זריז ונשכר", דעביד כולה שבתא ולא עביד במעלי שבתא. "זריז ונפסד", דעביד כולה שבתא ועביד במעלי שבתא. "שפל ונשכר", דלא עביד כולה שבתא ולא עביד במעלי שבתא. "שפל ונפסד", דלא עביד כולה שבתא ועביד במעלי שבתא. אמר  [רבא]: הני נשי דמחוזא, אף על גב דהא דלא עבדן עבידתא במעלי שבתא, משום מפנקותא הוא, דהא כל יומא ויומא נמי לא [קא] עבדן, אפלו הכי, "שפל ונשכר" קרינא להו.
כ רבא רמי, כתיב:  "כי גדול מעל שמים חסדך", וכתיב:  "כי גדול עד שמים חסדך", הא כיצד? כאן בעושין לשמה, כאן בעושין שלא לשמה, כדרב יהודה אמר רב, דאמר רב יהודה אמר רב: לעולם יעסק אדם בתורה ובמצוות, אף על פי שלא לשמה, שמתוך שלא לשמה, בא לשמה.
כא תנו רבנן: המצפה לשכר אשתו, ורחים, אינו רואה סימן ברכה לעולם. שכר אשתו, מתקולתא. ורחים, אגרתא. אבל עבדה ומזבנא, אשתבוחי משתבח בה קרא, שנאמר:  "סדין עשתה ותמכר". תנו רבנן: המשתכר בקנים ובקנקנים, אינו רואה סימן ברכה לעולם. מאי טעמא? כיון דנפיש אפחזיהו, שלטא ביה עינא בישא. תנו רבנן: תגרי סמטא, ומגדלי בהמה דקה, וקוצצי אילנות טובות, ונותנין עיניהם בחלק יפה, אינם רואים סימן ברכה לעולם. מאי טעמא? דתהו בהו אינשי. 
תנו רבנן: ארבע פרוטות אין בהם סימן ברכה לעולם; שכר כותבין, שכר מתרגמנין, מעות יתומים, מעות הבאים ממדינת הים. בשלמא שכר מתרגמנין, משום דמיחזי כשכר שבת. מעות יתומים נמי, דלאו בני מחילה נינהו. מעות הבאות ממדינת הים, [משום] דלאו כל יומא ויומא מתרחיש ניסא. אלא שכר כותבין, אמאי? שאםיתעשרו, אינם כותבין. תנו רבנן: עשרים וארבע תעניות ישבו אנשי כנסת הגדולה על כותבי ספרים, תפלין ומזוזות שלא יתעשרו, שאלמלי יתעשרו, אינן כותבין. תנו רבנן: כותבי ספרים, תפלין ומזוזות, הן ותגריהן ותגרי תגריהן, וכל העוסקים במלאכת שמים, לאתויי מוכרי תכלת, אינם רואים סימן ברכה לעולם, ואם עוסקין לשמן, רואים. בני בישן נהוג, דלא הוו אזלי מצור לצידון במעלי שבתא. אתו בניהו לקמיה דרבי יוחנן, אמרו ליה: אבהתנא, אפשר להו, אנן, דלא אפשר לן, מאי? אמר להו: כבר קבלו עליהם אבותיכם, [שנאמר]: [משלי א) "שמע בני מוסר אביך ואל תטש תורת אמך".
כב אמר רבי יוסי: תודוס איש רומי הנהיג את בני רומי לאכל גדיים מקלסים בלילי פסחים. שלחו לו: אלמלא תודוס איש רומי אתה, גוזרנו עליך נדוי, שאתה מאכיל את ישראל קדשים בחוץ. ['קדשים', סלקא דעתך?! אלא אימא: קרוב להאכיל את ישראל קדשים בחוץ]. איבעיא להו: תודוס איש רומי, גברא רבה הוה, או בעל אגרופין הוה? תא שמע: עוד זו דרש תודוס איש רומי: מה ראו חנניה מישאל ועזריה, שמסרו עצמן על קדשת השם לתוך כבשן האש. נשאו קל־וחמר בעצמם [מצפרדעים]; ומה צפרדעים שאינן מצוין על קדשת השם, כתיב בהו:  "ועלו ובאו בביתך ובחדר משכבך ועל מטתך, ובתנוריך ובמשארותיך", אימתי משארת מצויה אצל התנור? בשעה שהתנור חם, אנו, [שמצוין על קדשת השם], על אחת כמה וכמה! . רבי יוסי בר אבין אמר: מטיל מלאי לכיס תלמידי חכמים הוה, דאמר רבי יוחנן: כל המטיל מלאי לכיס של תלמידי חכמים, זוכה ויושב בישיבה של מעלה, שנאמר:  "כי בצל החכמה בצל הכסף".
כג אור, במוצאי שבת איברי,  והתניא: עשרה דברים נבראו בערב שבת בין השמשות, אלו הן: באר, מן, וקשת, כתב, ומכתב, ולוחות, וקברו של משה ומערה שעמד בה משה ואליהו, ופתיחת פי האתון, ופתיחת פי הארץ לבלע את הרשעים. רבי נחמיה אומר משום אביו: אף האור והפרד. רבי יאשיה אומר [משום אביו]: אף האיל ושמיר. רבי יהודה אומר: אף הצבת. הוא היה אומר: צבתא, בצבתא מתעבדא, וצבתא קמיתא מאן עבד? הא לאיי, בריה בידי שמים היא. אמרו לו: אפשר יעשנה בדפוס ויקבענה כיון. הא לאיי, בריה בידי אדם היא. קתני מיהא, רבי נחמיה אומר: אף האור? לא קשיא, הא באור דידן, הא באור דגיהנם. אור דידן, במוצאי שבת. אור דגיהנם, בערב שבת.
כד ואור דגיהנם, בערב שבת אברי? והא תניא: שבעה דברים נבראו קדם שנברא העולם, אלו הן: תורה, ותשובה, וגן־עדן, וגיהנם, וכסא הכבוד, ובית המקדש, ושמו של משיח. תורה מנין? דכתיב:  "ה' קנני ראשית דרכו". תשובה מנין? דכתיב:  "בטרם הרים ילדו" וגו', וכתיב בתריה:  "תשב אנוש עד דכא, ותאמר שובו בני אדם". גן־עדן דכתיב:  "ויטע ה' אלהים גן בעדן מקדם". גיהנם דכתיב:  "כי ערוך מאתמול תפתה". כסא הכבוד ובית המקדש מנין? דכתיב:  "כסא כבוד מרום מראשון מקום מקדשנו". ושמו של משיח דכתיב:  "לפני שמש ינון שמו". [אמרי:] חללה, קדם שנברא העולם, ואור דידה, בערב שבת. ואור דידה, בערב שבת אברי? והא תניא, אמר רבי יוסי: אור שברא הקדוש ברוך הוא בשני בשבת, אין לו כביה עולמית, שנאמר:  "ויצאו וראו בפגרי האנשים הפושעים בי, כי תולעתם לא תמות, ואשם לא תכבה". ואמר רבי בנאה [בריה דרב עולא:] מפני מה לא נאמר: "כי טוב" בשני בשבת? מפני שנברא בו אור של גיהנם. ואמר רבי אלעזר: אף על פי שלא נאמר בו: "כי טוב", חזר וכללו בששי בשבת, שנאמר:  "וירא אלהים את כל אשר עשה והנה טוב מאד". אלא, חללה, קדם שנברא העולם, ואור דידיה, בשני בשבת. ואור דידן, עלה במחשבה לבראות בערב שבת ולא נברא עד מוצאי שבת. דתניא, רבי יוסי אומר: שני דברים עלה במחשבה לבראות בערב שבת, ולא נבראו עד מוצאי שבת. ובמוצאי שבת נתן הקדוש ברוך הוא  [דעה] באדם הראשון מעין דגמא של מעלה,  [והביא] שתי אבנים, וטחנן זו בזו, ויצא מהן אור, והביא שתי בהמות והרכיב זו על זו ויצא מהן פרד. רבן שמעון בן גמליאל אומר: פרד, בימי ענה היה, שנאמר:  "הוא ענה אשר מצא את הימם במדבר". דורשי חמורות אמרו: ענה, פסול היה, לפיכך הביא פסולין לעולם, שנאמר:  "אלה בני שעיר החרי ישבי הארץ, לוטן ושובל וצבעון וענה". וכתיב:  "ואלה בני צבעון ואיה וענה".  אלא מלמד, שבא צבעון על אמו והוליד ממנה ענה. ודלמא, תרי 'ענה' הוו? אמר רבא: [אמינא] מלתא דלא אמרה שבור מלכא, ומנו? שמואל.  איכא דאמרי, אמר רב פפא: [אמינא] מלתא דלא אמרה שבור מלכא, ומנו? [רבה],  אמר קרא: "הוא ענה", הוא ענה דמעיקרא.
כה תנו רבנן: עשרה דברים נבראו בערב שבת בין השמשות, ואלו הן: באר, ומן, וקשת, כתב, ומכתב, ולוחות, וקברו של משה, ומערה שעמד בה משה ואליהו, ופתיחת פי האתון, ופתיחת פי הארץ לבלע את הרשעים, ויש אומרים: אף מקלו של אהרן, שקדיה ופרחיה, ויש אומרים: אף המזיקים, ויש אומרים: אף בגדיו של אדם הראשון. תנו רבנן: שבעה דברים מכסין מבני אדם: יום המיתה, ויום הנחמה, ועמק הדין, ואין אדם יודע במה משתכר, ואינו יודע מה בלבו של חברו, ומלכות בית דוד מתי תחזר למקומה, ומלכות פרס מתי תכלה. תנו רבנן: שלשה דברים עלו במחשבה לבראות, ואם לא עלו, דין הוא שיעלו: על המת שיסריח, ועל המת שישתכח מן הלב, ועל התבואה שתרקב, ויש אומרים: אף על המטבע שיצא.
כו שנינו במשנה: אנשי יריחו היו כורכין את שמע, ולא מחו בידם חכמים. [היכי עבדי? אמר רב יהודה: אומרים,  "שמע ישראל, ה' אלהינו, ה' אחד", ולא היו מפסיקין. רבא אמר: מפסיקין היו, אלא שהיו אומרים: "היום על לבבך", דמשמע, היום על לבבך ולא מחר על לבבך]. תנו רבנן: כיצד היו כורכין את שמע? אומרים:  "שמע ישראל, ה' אלהינו, ה' אחד", ולא היו מפסיקין, דברי רבי מאיר. רבי יהודה אומר: מפסיקין היו, אלא שלא היו אומרים: "ברוך שם כבוד מלכותו לעולם ועד". ואנן, מאי טעמא אמרינן ליה? כדדריש רבי שמעון בן  [לקיש], דאמר רבי שמעון בן [לקיש]:  "ויקרא יעקב אל בניו" וגו', בקש יעקב לגלות קץ הימין לבניו, ונסתלקה ממנו שכינה, אמר: שמא, חס־ושלום, יש פסול במטתי, כאברהם אבי אבא, שיצא ממנו ישמעאל, וכיצחק אבי, שיצא ממנו עשו? אמרו [לו בניו]: "שמע ישראל, ה' אלהינו, ה' אחד", אמרו: כשם שאין בלבך אלא אחד, כך אין בלבנו אלא אחד. מיד, פתח יעקב [אבינו] ואמר: "ברוך שם כבוד מלכותו, לעולם ועד". אמרו רבנן: היכי נעביד? נימריה? לא אמריה משה [רבנו]! לא נימריה? הא אמריה יעקב! התקינו, שיהו אומרים [אותו] בחשאי. אמר רבי יצחק, אמרי דבי רבי אמי: משל לבת־מלך שהריחה ציקי קדרה, תאמר, יש לה גנאי, לא תאמר, יש לה צער. התחילו עבדיה להביא לה בחשאי. אמר רבי אבהו: התקינו שיהו אומרים אותו בקול־רם, מפני תרעמת הצדוקים, ובנהרדעא דליכא צדוקים, עדין אומרים אותו בחשאי.
תנא, אבא שאול אומר: קורות של  [שקמה] היו ביריחו, והיו בעלי זרועות נוטלין אותן בזרוע, עמדו בעלים והקדישום לשמים. עליהם ועל כיוצא בהם אמר אבא שאול בן בטנית, משום אבא יוסף בן חנין: אוי לי מבית ביתוס, אוי לי מאלתן. אוי לי מבית חנין, אוי לי מלחישתן. אוי לי מבית קתרוס, אוי לי מקלמוסן. אוי לי מבית ישמעאל בן פיאבי, אוי לי מאגרופן, שהם כהנים גדולים, ובניהם גזברין, וחתניהם אמרכלין, ועבדיהן חובטין את העם במקלות.
כז תנו רבנן: ארבע צוחות צוחה עזרה, ראשונה: צאו מכאן בני עלי שטמאו היכל ה'. ועוד צוחה עזרה: צא מכאן יששכר איש כפר ברקאי, שמכבד [את] עצמו ומחלל קדשי שמים. מאי הוה עביד?  [דהוה] כריך ידיה בשיראי, ועביד  [עבודה]. ועוד צוחה עזרה: שאו שערים ראשיכם ויכנס ישמעאל בן פיאבי [פיאכי] תלמידו של פינחס, וישמש בכהנה גדולה. ועוד צוחה עזרה: שאו שערים ראשיכם, ויכנס יוחנן בן נדבאי תלמידו של פינקאי, וימלא כרסו מקדשי שמים. אמרו עליו על יוחנן בן נדבאי, שהיה אוכל בסעודתו שלש מאות עגלים, והיה שותה שלש מאות גרבי יין, ואוכל ארבעים סאה גוזלות בקנוח סעודה. אמרו: כל ימיו של יוחנן בן  [נרבאי], לא נמצא נותר במקדש. מאי סלקא ביה, ביששכר איש כפר ברקאי? אמרי: מלכא ומלכתא הוו יתבי. מלכא אמר: גדיא יאי, מלכתא אמרה: אמרא יאי. אמרי: מאן מוכח? כהן גדול, דקא מסיק קרבנות כל יומא.  אתא  [איהו], אחוי בידיה  אי גדיא יאי, נסקיה לתמידא! אמר מלכא: הואיל ולא הוה ליה אימתא דמלכותא, נפסקוה לימיניה! יהב שוחדא ופסקוה לשמאליה. שמע מלכא ופסקוה לימיניה. אמר רב יוסף: בריך רחמנא, דשקליה ליששכר איש כפר ברקאי למטרפסיה [מיניה] בהאי עלמא. אמר רב אשי: יששכר איש כפר ברקאי לא תנא מתניתין, דתנן, רבי שמעון אומר: כבשים קודמין לעזים בכל מקום, יכול מפני שמבחרים במינם? תלמוד לומר:  "ואם כבש", מלמד, ששניהם שקולים כאחד. רבינא אמר: אף מקרא נמי לא קרא, דכתיב:  "אם כבש", וכתיב: "ואם עז קרבנו", אי בעי כבש, ליתיה, ואי בעי עז, ליתיה.