מקצה שלש שנים. יכול אפילו בחג? ת"ל  כי תכלה לעשר. 
יכול בחנוכה? ת"ל "קץ",  [ולהלן] נאמר  "קץ". מה "קץ" האמור להלן רגל, אף "קץ" האמור כאן רגל. 
אי מה "קץ" האמור להלן חג הסוכות, אף "קץ" האמור כאן חג הסוכות? ת"ל כי תכלה לעשר, רגל שמעשר כלה בו, הוי אומר שזה חג הפסח. מכאן אמרו : ערב יום טוב האחרון של פסח של רביעית ושל שביעית היה ביעור. ברביעית - מפני מעשר עני שבשלישית, בשביעית - מפני מעשר עני שבששית. 
יכול אף שנה שביעית תהא חייבת  [בביעור]? ת"ל שנת המעשר, שנה שחייבת במעשר; יצאה שנה שביעית שאינה חייבת במעשר. 
 יכול יהיו שני מעשרות נוהגים בה? ת"ל שנת המעשר. מעשר אחד נוהג בה, ואין שני מעשרות נוהגים בה. 
אין לי אלא מעשר עני שבו דיבר הכתוב, מנין לשאר מעשרות? ת"ל [כל מעשר] תבואתך, ריבה. 
תוציא . מלמד שמוציאין אותו ממקום  [טהרה] למקום  [טומאה]. 
יכול אף של שאר שנים יהיו מוציאים אותו ממקום  [טהרה] למקום  [טומאה]? ת"ל בשנה ההיא. של שנה ההיא אתה מוציא, ואי אתה מוציא של שאר שנים . של שנה ההיא אתה מבער, ואי אתה מבער ירק שיצא מראש השנה ועד פסח. 
והנחת בשעריך.  [אם] אין שם עני - הניחו באוצר. 
 [ יכול יהיו שני מעשרות נוהגים בה? ת"ל שנת המעשר. מעשר אחד נוהג בה, ואין שני מעשרות נוהגים בה.]  איני יודע מי ידחה מפני מעשר עני, אם מעשר ראשון אם מעשר שני? ת"ל: ובא הלוי כי אין לו חלק ונחלה עמך; יבא הלוי ויטול חלקו מכל מקום, דברי ר' יהודה. 
ר' אליעזר בן יעקב אומר, אינו צריך; הרי הוא אומר : ולבני לוי הנה נתתי כל מעשר בישראל לנחלה, מה נחלה אינה זזה, אף מעשר ראשון אינו זז. 
יכול אפילו לקט שכחה ופאה יהוא חייבים במעשר? ת"ל: ובא הלוי כי אין לו חלק ונחלה עמך. דברים שאין לו בהם חלק ונחלה עמך, אתה נותן לו; יצאו אלו שיש לו בהם חלק ונחלה עמך. 