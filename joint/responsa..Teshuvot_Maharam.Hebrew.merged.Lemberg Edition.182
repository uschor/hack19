<b>וששאלת </b>כמה שיעור כתובה זה תלוי במנהג המלכות ואתם אם אין לכם מנהג יש לכם לנהג כמנהג מקום הנישואין ואם נישאו שם תנהגו כמנהג הקהילה הסמוכה לכם ואם גם אין מנהג להם אז תגבו אותה כתובה התוספות ממטבע היוצא בעיר מלבד מאתים זוז שהן עיקר כתובה לבתולה וכל זוז וזוז משקלו שנים ומחצה למשקל הברזל וכשתבא לגבות כתובתה יש להשביעה שלא עיכבה כלום שלא נתנה ולא בזבזה מן הנכסים שלא כדין לא בחיי בעלה ולא לאחר מותו ויש לה לשום הכל ואפי' כרים וכסתות אין<sup>פ</sup><i class="footnote">צ"ל לה.</i> ליטול אלא בשומת כתובתה ואפי' בגדיה שמין לה כדאי' בפ' נערה כתובות דף נ"ד. אבל המסים שנתנה אין לנכות לה והיתומים יכולים להגבות לה ממקרקעי או מכל מיני מטלטלי שירצו ולבת קטנה יש להן ליתן עישור נכסים מן מקרקעי שהניח להן אביהן ולא ממטלטלי כגון אם הניח להם שוה ק' זקו' קרקע ואפילו הניח להם אלף זקוקי' מטלטלין לא יתנו לה אלא י' זקו' שהן עישור נכסי הקרקע דפרנסה אינה כתנאי כתובה שם דף ס"ח:: 