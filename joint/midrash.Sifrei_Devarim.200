והיה אם שלום תענך. יכול אפילו מקצתן? תלמוד לומר ופתחה לך, כולה ולא מקצת.

והיה כל העם הנמצא בה. לרבות כנענים שבתוכה.

יהיו לך למס ועבדוך. אמרו "מקבלים עלינו מסים ולא שעבוד", "שעבוד ולא מסים" - אין שומעים להם; עד שיקבלו עליהם זו וזו.

ואם לא תשלים עמך, ועשתה עמך מלחמה. הכתוב מבשרך, שאם אינה משלמת עמך, סוף שהיא עושה עמך מלחמה.

וצרת עליה. אף להרעיבה אף להצמיאה אף להמיתה במיתת תחלואים.

ונתנה ה' א-להיך בידה. אם עשית את כל האמור בענין, סוף שה' א-להיך נותנה בידך.

והכית את כל זכורה. שומע אני אף הקטנים ! ת"ל רק הנשים והטף . או אינו אלא טף של נקבות? אמרת, ומה מדין שהמית את הנקבות הגדולות, החיה את הקטנות; כאן שהחיה את הגדולות, אינו דין שהחיה את הקטנות! הא אינו אומר כאן "טף" אלא טף זכרים.

 ואת כל שללה תבוז לך. יכול תהיה ביזתם אסורה לך? ת"ל תבוז לך, ואכלת שלל אויביך.
