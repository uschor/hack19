<b>סימן נח </b>מי שנשבע בנקיטת חפץ שלא לגרש את אשתו אי שרי להתיר לו נראה דאם הוא גט מצוה כגון משום דבר ערוה או אי אמרה מאיס עלי וכה"ג אין להחמיר דאשירי במסכת נדרים מייתי נמי תשובת רב האי גאון כמו דמייתי לה במרדכי וכתב עלה נמי דחומרא בעלמא הוא שהחמירו הגאונים ומסיק שבאילו הארצות ראה שהיו פרוצות ביותר בשבועות ואם לא יתירו להם לא יבקשו שוב התרה הנהיג להתיר כל השבועות ועל דא יש לסמוך לצורך מצוה או לשאר צורך גדול. נאם הקטן והצעיר שבישראל: 
