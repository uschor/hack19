<b>ואשר </b>שאלת על רבקה אלמנת יצחק שיש לה ד' בנות ואין לה בן ותובעת רבקה את ראובן ממון שהוא חייב לבעלה שיתן לה אם תשבע רבקה שאין לה כתובת צריך ראובן ליתן לה הממון בכתובתה או ישבע שלא היה חייב לבעלה כלום. ואע"ג דתני' בפ' הכותב כתובות דף פד מי שמת והניח מלוה אי פקדון ביד אחרים יתנו ליורשים שכולם צריכים שבועה ויורשים אינם צריכין שבועה. הני מילי בימיהם דמטלטלי דיתמי לא משתעבדי לבעל חוב ולכתובה. אבל בזמן הזה דמשתעבדי מתקנת הגאונים. ואפילו אי הוה יהיבנא להו ליורשין היא גביא מינייהו אפוכי מטרתא למה לי לתן ליורשין והם יתנו לה. הלוה והנפקד עצמו צריכין לתנם לאשה מעיקרא אם תשבע. ועוד מד"ר נתן חייבים ליתן לה ואם אינה רוצה לישבע <b>א</b> יתנה ליורשין ושכתבת אם יש להשיב לאחד מן היורשין אע"פ שאין כל היורשין לכאן. לית דין ולית דיין צריך בשש דפשיטא שיש לו להשיב ליורש האחד עבור חלקו אם האחד במדינת הים ושמא לא ישוב לעולם יאכל הלה וחדי נמצא טופל חמור מן העיקר דיורש לא יטול. ושאינו יורש יחזיק בירושה יציבא בארעה וגיורא בשמי שמיא וכן משמע בס"פ מי שהיה נשוי כתובות דף צד גבי תרי אחי ותרי שותפי דאית להו דינא בהדי חד ואין להאריך ושלו מני אהבך נדבה רבה. מאיר ב"ר בר"וך. 