נדה פרק ב - ב משנה. כל היד המרבה לבדק, בנשים משבחת, ובאנשים תקצץ. גמרא. מאי שנא נשים, ומאי שנא אנשים? נשים דלאו בנות הרגשה נינהו, משבחות. אנשים דבני הרגשה נינהו, תקצץ. אי הכי, מאי איריא מרבה, כי לא מרבה נמי? כי קתני 'מרבה', א'נשים'.
ג תניא, רבי אליעזר אומר: כל האוחז באמה ומשתין, כאלו מביא מבול לעולם. אמרו לו לרבי אליעזר: והלא ניצוצות נתזין על רגליו, ונראה ככרות שפכה, ונמצא מוציא לעז על בניו שהם ממזרים. אמר להו: מוטב שיוציא לעז על בניו שהם ממזרים, ואל יעשה עצמו רשע שעה אחת לפני המקום.
ד תניא אידך, אמר להם רבי אליעזר לחכמים: אפשר יעמד אדם במקום גבוה וישתין, או ישתין בעפר תחוח, ואל יעשה עצמו רשע שעה אחת לפני המקום. הי אמר להו ברישא? אילימא קמיתא אמר להו ברישא, בתר דאמר להו אסורא, הדר אמר להו תקנתא? אלא, הא אמר להו ברישא, ואמרו ליה: אין לו מקום גבוה ועפר תחוח, מאי? אמר להן: מוטב שיוציא לעז על בניו, ואל יעשה עצמו רשע שעה אחת לפני המקום. וכל כך למה? מפני שמוציא שכבת זרע לבטלה. דאמר רבי יוחנן: כל המוציא שכבת זרע לבטלה, חיב מיתה, שנאמר:  "וירע בעיני ה' אשר עשה, וימת גם אתו". רבי יצחק, ורב אמי אמרי: כאלו שופך דמים, שנאמר:  "הנחמים באלים תחת כל עץ רענן, שחטי הילדים בנחלים, תחת סעפי הסלעים". אל תקרי 'שוחטי', אלא 'סוחטי'. רב אסי אמר: כאלו עובד עבודה זרה. כתיב הכא: "תחת כל עץ רענן", וכתיב התם:  "על ההרים הרמים [ועל הגבעות] ותחת כל עץ רענן".
ה רב יהודה ושמואל הוו קימי אאיגרא דבי כנישתא דשף ויתיב בנהרדעא, אמר ליה רב יהודה לשמואל: צריך אני להשתין. אמר ליה: שיננא, אחז באמתך והשתן לחוץ. היכי עביד הכי? והתניא: רבי אליעזר אומר: כל האוחז באמתו ומשתין, כאלו מביא מבול לעולם. אמר אביי: עשאוהו כבולשת, דתנן: בולשת שנכנסה לעיר, בשעת שלום, חביות פתוחות אסורות. סתומות מתרות. בשעת מלחמה, אלו ואלו מתרות, לפי שאין להם פנאי לנסך. אלמא כיון דבעיתי, לא אתי לנסוכי, הכא נמי כיון דבעיתי, לא אתי להרהורי. והכא מאי ביעתותא איכא? אי בעית אימא: ביעתותא דלילא ודאגרא, ואי בעית אימא: ביעתותא דרביה, ואי בעית אימא: ביעתותא דשכינה, ואי בעית אימא: אימתא דמריה עליה, דקרי שמואל עליה: אין זה ילוד אשה. ואי בעית אימא: נשוי הוה, דאמר רב נחמן: אם היה נשוי מתר. 
ו אמר רב: המקשה עצמו לדעת יהא בנדוי. ולימא: אסור! דקמגרי יצר הרע אנפשיה. ורבי אמי אמר: נקרא  [עברין], שכך אמנותו של יצר הרע, היום אומר לו: עשה כך, ולמחר אומר לו: עשה כך. ולמחר אומר לו לך ועבד עבודה זרה, והולך ועובד. איכא דאמרי: אמר רבי אמי: כל המביא עצמו לידי הרהור, אין מכניסין אותו במחצתו של הקדוש ברוך הוא. כתיב הכא:  "וירע בעיני ה'", וכתיב התם:  "כי לא אל חפץ רשע אתה, לא יגרך רע". [אמר רבי אלעזר: מאי "לא יגרך רע"? לא יגור במגורך רע]. ואמר רבי אלעזר: מאי דכתיב:  "ידיכם דמים מלאו", אלו המנאפים ביד. תנא דבי רבי ישמעאל:  "לא תנאף", לא תהא בך נאוף בין ביד בין ברגל. תנו רבנן: הגרים והמשחקים בתינוקות מעכבים את המשיח. בשלמא גרים, כרבי חלבו, דאמר רבי חלבו: קשים גרים לישראל כספחת, אלא משחקים בתינוקות, מאי היא? אילימא משכב זכור? בני סקילה נינהו! אלא דרך אברים? בני מבול נינהו! אלא דנסיבי קטנות דלאו בנות אולודי נינהו, דאמר רב אסי: אין בן דוד בא עד שיכלו כל הנשמות שבגוף, שנאמר:  "כי רוח מלפני יעטוף, ונשמות אני עשיתי".
ז תניא, רבי טרפון אומר: כל המכניס ידו למטה מטבורו, תקצץ! אמרו לו לרבי טרפון: ישב לו קוץ בכרסו, לא יטלנו? אמר להן: לא! והלא כרסו נבקעת מפני הקוץ? אמר להם: מוטב תבקע כרסו, ואל ירד לבאר שחת. תנא: רוכבי גמלים, כלם רשעים. הספנים, כלם צדיקים. החמרים, מהם רשעים מהם צדיקים. רבי יהושע בן לוי ליט אמאן דגני אפרקיד וכו'. 
ח אמר רבי יוחנן: אסור לאדם שישמש מטתו ביום. אמר רב המנונא מאי קרא? שנאמר:  "יאבד יום אולד בו, והלילה אמר הרה גבר", לילה נתן להריון ויום לא נתן להריון. ריש לקיש אמר מהכא:  "בוזה דרכיו ימות". וריש לקיש, האי קרא דרבי יוחנן, מאי דריש ביה? מיבעי ליה כדדריש רבי חנינא בר פפא, דדריש רבי חנינא בר פפא: אותו מלאך הממנה על ההריון, 'לילה' שמו, ונוטל טפה ומעמידה לפני הקדוש ברוך הוא, ואומר לפניו: רבונו של עולם, טפה זו, מה תהא עליה? גבור או חלש, חכם או טפש, עשיר או עני? ואלו רשע או צדיק, לא קאמר! כדרבי חנינא, דאמר רבי חנינא: הכל בידי שמים, חוץ מיראת שמים, שנאמר:  "ועתה ישראל, מה ה' אלהיך שואל מעמך, כי אם ליראה". ורבי יוחנן? אם כן נכתב קרא: 'גבר־הרה', מאי 'הרה־גבר'? לילה נתן להריון ויום לא נתן להריון. ורבי יוחנן, האי קרא דריש לקיש, מאי דריש ביה? מיבעי ליה לכדכתיב בספר בן סירא: שלש שנאתי וארבע לא אהבתי: שר הנרגל בבית המשתאות. ואמרי לה: שר הנרגן,  והמושיב שבת במרומי קרת, והאוחז באמה ומשתין מים, והנכנס לבית חברו פתאום. אמר רבי יוחנן: ואפלו לביתו. אמר רבי שמעון [בן יוחאי]: ארבעה דברים הקדוש ברוך הוא שונאן, ואני איני אוהבן: הנכנס לביתו פתאום, ואין צריך לומר, לבית חברו, והאוחז באמה ומשתין מים, והמשתין מים ערם לפני מטתו, והמשמש מטתו בפני כל חי. אמר ליה רב יהודה לשמואל: ואפלו לפני עכברים? אמר ליה: שיננא, לא! אלא כגון: של בית פלוני שמשמשין מטותיהם בפני עבדיהם ושפחותיהם. ואינהו מאי דרוש?  "שבו לכם פה עם החמור", עם הדומה לחמור. רבה בר רב הונא מקרקש זגי דכילתיה. אביי באלי דידבי.  [רבא] באלי פרוחי.
ט אמר רבי שמעון בן יוחאי: חמשה דברים הן, שהעושה אותן מתחיב בנפשו, ודמו בראשו: האוכל שום קלוף, ובצל קלוף, וביצה קלופה, והשותה משקין מזוגין שעבר עליהן הלילה, והלן בבית הקברות, והנוטל צפרניו וזורקן לרשות הרבים, והמקיז דם ומשמש מטתו. אוכל שום קלוף וכו', אף על גב דמנחי בסילתא ומצירי וחתימי, רוח רעה שורה עליהן, ולא אמרן אלא דלא שיר בהן עקרן או קלפתן, אבל שיר בהן עקרן או קלפתן, לית לן בה. והשותה משקין מזוגין שעבר עליהן הלילה, אמר רב יהודה, אמר שמואל: והוא שלנו בכלי מתכות, אמר רב פפא: וכלי נתר ככלי מתכות דמי. [וכן אמר רבי יוחנן: והוא שלנו בכלי מתכות, וכלי נתר ככלי מתכות דמי]. והלן בבית הקברות, כדי שתשרה עליו רוח טמאה, זימנין דמסכנין ליה. והנוטל צפרניו וזורקן לרשות הרבים, מפני שאשה מעברת עוברת עליהן ומפלת, ולא אמרן אלא דשקיל בגנוסטריא, ולא אמרן אלא דשקיל דידיה ודכרעיה, ולא אמרן אלא דלא גז מידי בתריהו, אבל גז מידי בתריהו, לית לן בה, ולא היא! לכולא מלתא חישינן. תנו רבנן: שלשה דברים נאמרו בצפרנים: שורפן, חסיד, קוברן, צדיק, זורקן, רשע. והמקיז דם ומשמש מטתו, דאמר מר: הקיז דם ושמש מטתו, הוין לו בנים ויתקין, הקיזו שניהם ושמשו, הוין לו בנים בעלי ראתן. אמר רב: ולא אמרן אלא דלא טעים מידי, אבל טעים מידי לית לן בה.
י אמר רב חסדא: אסור לו לאדם שישמש מטתו ביום, שנאמר:  "ואהבת לרעך כמוך", מאי משמע? אמר אביי: שמא יראה בה דבר מגנה, ותתגנה עליו. אמר רב הונא: ישראל קדושים הם, ואין משמשין מטותיהן ביום. אמר  [רבא]: ואם היה בית אפל מתר. ותלמיד־חכם, מאפיל בכסותו ומשמש.
אמר להו רבי ינאי לבניו: בני, אל תקברוני לא בכלים שחורים, ולא [בכלים] לבנים. שחורים, שמא אזכה, ואהיה כאבל בין החתנים. לבנים, שמא לא אזכה, ואהיה כחתן בין האבלים, אלא בכלים האולירין הבאים ממדינת הים.
אמר רבי יוחנן: חכמתא דרבי חנינא גרמא לי דלא אחזי דמא, מטמינא, מטהר, מטהרנא, מטמא. אמר רבי אלעזר: ענותנותא דרבי חנינא גרמא לי דחזאי דמא, ומה רבי חנינא דענותן הוא, מחית נפשיה לספק וחזי, אנא לא אחזי?! אמר רבי זירא: טיבעא דבבל גרמא לי דלא חזאי דמא, דאמינא: בטבעא לא ידענא, בדמא ידענא? למימרא דבטביעא תליא מלתא? והא רבה הוא דידע בטבעא, ולא ידע בדמא? כל־שכן קאמר: ומה רבה, דידע בטבעא, לא חזא דמא, ואנא אחזי?!
יא עולא איקלע לפומבדיתא, איתו לקמיה דמא, ולא חזא, אמר: ומה רבי אלעזר דמרא דארעא דישראל הוה, כי מקלע לאתרא דרב יהודה, לא חזי דמא, אנא אחזיה? ואמאי קרי ליה, מרא דארעא דישראל? דההיא אתתא דאיתי דמא לקמיה דרבי אלעזר הוה יתיב רב אמי קמיה, ארחיה, אמר לה: [האי] דם חמוד הוא, בתר דנפקה, אטפל לה רב אמי, אמרה ליה: בעלי היה בדרך, וחמדתיו. קרי עליה:  "סוד ה' ליראיו". איפרא הורמיז, אימיה דשבור מלכא, שדרה דמא לקמיה דרבא, הוה יתיב רב עובדיה קמיה, ארחיה, אמר להו: האי דם חמוד הוא. אמרה ליה לברא: תא חזי כמה  [חכימין] יהודאי. אמר לה: דלמא כסומא בארבה? הדר שדרה ליה שיתין מיני דמא, וכולהו אמרינהו. ההוא בתרא, דם כנים הוה, ולא הוה ידע, איסתיעא מלתא ושדר לה מסריקותא דמקטלי כלמי, אמרה: יהודאי, בתוני דלבא  [יתביתו].