<b>מתני' </b>הבונה עלייה ע"ג שני בתים. והן בשני צידי רה"ר מטלטלין תחת העלייה. וכן גשרים המפולשים. ויש להם מחיצות מלמעלה משני הצדדין. מטלטלין תחתיהן בשבת דברי ר' יהודה וחכמים אוסרים ועוד א"ר יהודה מערבין למבוי המפולש הואיל ואיכא שתי מחיצות וחכמים אוסרין. ופליגי בגמ' אית דסבר טעמא דר' יהודה משום דקסבר פי תקרה יורד וסותם ואית דסבר טעמא דר' יהודה משום דסבר שתי מחיצות דאורייתא ואנן קיי"ל כב"ה ואליבא דר' יהודה דלטלטל ביותר מד' אמות לא שרו רבנן עד דאיכא ג' מחיצות ולחי או קורה כדפרי' בפרק קמא: הדרן עלך כל גגות