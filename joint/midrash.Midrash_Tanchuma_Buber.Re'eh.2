ד"א האזינה עמי תורתי. זשה"כ   חכם ישכיל פיהו וגו' , כשישראל חוטאין נמנעין מכל טוב, וכשזוכין מוסיפין טובה, וכן אתה מוצא כשעשו אותו מעשה, נמנעה מהם כל טובה, שנאמר ויהי כאשר קרב אל המחנה וירא את העגל וגו' , וכשביקש משה רחמים עליהם, אמר לו הקב"ה משה לא בראתי את העולם אלא בשביל תורה, שנאמר ואשים דברי בפיך וגו' , והם המירו כבודי בתבנית שור, ואתה שברת את הלוחות, והיאך העולם עומד בלא תורה, אמר לו מה אעשה, אמר לו פסל לך שני לוחות אבנים כראשונים , לכך כתיב   חכם ישכיל פיהו וגו' , לפיכך כשעמד אסף הזכיר למעלה נחית כצאן עמד ביד משה ואהרן , ואחר כך משכיל לאסף .