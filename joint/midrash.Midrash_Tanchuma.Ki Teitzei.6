זכור את אשר עשה לך וגו'. כך פתח רבי תנחומא בשם רבי יודן בשם רבי איבו ואמר, אל תהיו כסוס כפרד אין הבין וגו' . ששה דברים נאמרו בסוס, אוכל הרבה ומוציא קמעא, ואוהב זנות, ואוהב מלחמה, ומואס שנה, ורוחו גסה. ויש אומרים: אף מבקש להרג בעליו במלחמה. אל תהיו כסוס כפרד, אמר הקדוש ברוך הוא לישראל, אל תהיו כסוס כפרד שאין בהן בינה. ומה עסקו של סוס. אם אדם הולך לתן לו מאכל לתן עליו תכשיטין, בולם ועוקם צוארו ומבעטו, וכן הפרד. אבל אתם, אל תהיו כן. אלא הוו זהירין למזגיה לטבא טיבותה ולמזגיה לבישא בישתה. לטבא טיבותה, לא תתעב אדמי כי אחיך הוא. לבישא בישתה, זכור את אשר עשה לך עמלק וגו'.