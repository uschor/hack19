<b>אלוף </b>התורה. מרבה המשרה. אלוף איש בריתי וחתני מהר"ר גרשם טריי"בש יצ"ו שלום. הנה באשר טבעתי ביון מצולת הטרדות והנה באה אלי מגילה עפה ולא יכולתי השיב פניך מלחוו' דעתי הקצר' אך בדרך קצרה לשתי סיבות כי בשכבר כיון כבוד תורתך להורות כהלכה לפי הנראה לע"ד וגם כי מאוד נטרדתי מהרבה עניינים אחרים אשר עתה סבבוני גם סבבוני ובאו עלי בשטף כשעה חדא. והנה אמרתי שיפה כוונת להצדיק את רחל לפי הנלע"ד כי כל לשון השטר סילוק א מוכיח שנסתלק מכל נכסיה מכל וכל ולא שייר לעצמו כלום לא ראוי ולא מוחזק רק נדונייתה וכאשר כתבת באורך ובפרט כי שתים הנה אשר לא ראיתי בהם תשובה ליעקב ראשונה היא האחרונה אשר טען המורשה של רחל כי השטר ירושה הוא שט"ח וכבר היה לה זה השט"ח בשעת החופה וא"כ למה תועיל תשובת יעקב שכתב שלא על דעתו להסתלק אלא מן הנכסי' שהיו לה כבר לזוגתו בשעת החופה מוסף על נדוניית' והלא פשיטא דאותו שטר ירושה שעשה לבן רחל בתו בשעת החופ' היו בכלל נכסי' מהם נסתלק לגמרי הרי שגם מאותו שטר ירושה נסתלק דפשיטא שאין לטעות לומר דשטרות אינם בכלל נכסים שהרי תלמוד ערוך הוא פ' מי שמת דף ק"ג וז"ל אמר נכסי לפלניא עבדא אקרי נכסי כו' עד שטרי אקרי נכסי דאמר רבה בר' יצחק אמר רב שני שטרות הן וכו' עד וזו היא ששנינו נכסים שאין להם אחריות נקנים עם נכסים שיש להם אחריות בכסף ובשטר ובחזקה והרי לך בהדיא דהאומר ב נכסים לפלוני גם השטרות בכלל ולא אמרינן בעל השטר על העליונה כאשר היה ראוי לומר אם היה שום ספק בדבר לומר דשטרות לא אקרי נכסים אלא ודאי שאין שום ספק ואין שום גימגום בדבר כ"ש הכא שנסתלק מכל נכסיה שגם השטרות בכלל שהרי אדרבה יד רחל על העליונה כמבואר בהדיא באותו שטר סלוק שתהא ידה על העליונה וזו היא הראשונה שאני אומר שלא ראיתי פתחון פה לבעל דין לחלוק. זאת ועוד אחרת הלא כתוב באותו שטר סילוק וז"ל ומעכשיו הנני מסלק את עצמי מכל נכסי זוגתי שיש לה מוסף ויתר על נדונייתה אשר תכניס לי בשעת החופה ומיתר ממונה אשר לה או אשר יהיה לה מעתה אני מסלק עצמי וכו'. והרי כתב על נכסיה אשר לה כמו שכתב או אשר יהיה לה. ואם שהשיב יעקב שדעתו היה על הפירות וכן השיב על מה שחזר ואמר שמסתלק מכל נכסיה ולא יהיה לו שום זכות לא בראוי ולא במוחזק שהפירות הן שקראן ראוי ומהם נסתלק ולא מהשטר ירושה מה תשובה היא זו אפילו יהיה כדבריו שיהיו הפירות בכלל לשון דאשר היה לה או בכלל ראוי מש"כ כפי הנראה לע"ד מ"מ הרי נסתלק מכל אשר יהיה לה הן פירות הן אותה ירושה הכל בכלל אשר יהיה לה מה אתה אומר לענין ראוי אפילו לפי דבריו שקורא גם לפירות ראוי מ"מ לא יכול לומר שמכ"ש שאותו ירושה לא היתה נקראת ראוי בשעת החופה וא"כ תימא ליה מכל מילי סלקת נפשך מכל אשר היה עתיד להיות לי ומכל הראוי להיות לי כדפריך תלמודא בפ' הכותב כתובות דף פ"ג גבי מה ששנינו הכותב לאשתו דין ודברים אין לי בנכסייך וכו' הרי זה אוכל פירות בחייה ואם מתה יורשה ופריך עלה סתמא תלמודא ותימא ליה מכל מילי סלקת נפשך אמר אביי יד בעל השטר על התחתונה וכו' עד רב אשי אומר בנכסייך ולא בפירותייך בנכסייך ולא לאחר מיתה והרי לך דאפילו אביי היה מודה שיכולה לומר לו מכל מילי סקלת נפשך אי לאו משום דיד בעל השטר על התחתונה וא"כ הכא דיד רחל על העליונה כמבואר בהדיא באותו שטר פשיטא שיכולה לומר מכל מילי סלקת נפשך וכ"ש לרב אשי דאמר בנכסייך ולא בפירותייך בנכסייך ולא לאחר מיתה דהא ליכא שום משמעו' שנוכל לומר דאשר יהיה לה לא משמע אותה ירושה דאדרבה יותר ויותר משמע אותה ירושה משום דבר אחר. ועוד דאפילו היה אפשר לומר דלישנא אשר יהיה לה ולישנא דראוי לא משמע שפיר אותה ירושה מש"כ אפי' הכי מאחר שכתב וז"ל הנני מסלק את עצמי מכל נכסי זוגתי כו' עד או אשר יהיה לה. וחזר עוד אח"כ וכתב ואין לי בהם שום צד זכות בכל נכסי זוגתי וכו' ולא בכל מה שיש לה יתר על נדונייתה לא בראוי ולא במוחזק ותמיד כתב בכל ומכל ולא כתב ואין לי צד זכות בנכסי זוגתי כו' ולא במה שיש לה יתר על נדונייתה כו' מבלי שיכתוב כל ש"מ שרצה לכלול כל דבר אפילו מאי דלא הוה משתמע אי לא כתב כל כדמוכח בהדיא בפ' מי שמת בבא בתרא דף ק"נ וז"ל אמר ש"מ מטלטלין לפלניא כל מיני תשמישתי איקרי ממלטלי בר מחיטי ושערי ואי אמר כל מטלטלי אפי' חיטי ושערי והרי לך בהדיא דאע"ג דלישנא דמטלטלי לא הוה משמע חוטי ושערי בדלא אמר כל כי אמר כל אמרינן אפילו חיטי ושערי כו' ה"נ לא שנא אפילו היינו אומרים דלא משמע כולה האי הך ירושה בלא לישנא דכל מ"מ כיון דאמר כל משמע שפיר אפילו הך ירושה וכ"ש דבלא ריבויא דכל משמע וכדכתבתי לעיל ושלום מאתי חמיך וא"נ הצעיר יוסף קולון בן מהר"ר שלמה זלה"ה: