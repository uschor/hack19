<big><strong>תקמא.</strong></big><br><b>והי לך משפטי הגט והילכתו, כמו שסידרו רבינו יעקב בר' מאיר, וזה לשונו: וכן שיגר לבני פרפונין: וזה לשונו: </b><b>כך</b> הראנו מן השמים ולמדנו מדברי רבותינו חכמי התלמוד: צריך שיהא הדיו והקלף והקולמוס משל בעל. ואם אין לו יתנו לו אחרים במתנה. ויתננו לסופר לכתוב גט לאשתו. ויאמר לסופר כתוב גט לפלונית אשתי. ולעדים חתומו. במעמד הבעל והסופר. ועידי חתימה. ואם שליח מביאו צריך שיעמד השליח על גבי הסופר. לפי שהוא צריך לומר בפני נכתב ובפני נחתם. וצריך לעשות כל שלוחי הגט בעדים. ויתנהו הבעל לה. או לשלוחה בפני שני עידי מסירה. וצריכים העדים לקרותו תכף לנתינתו. ויאמר לה הא גיטך והרי את מותרת לכל אדם. ואם לשלוחה נותנו. יאמר לו התקבל גט זה לפלונית אשתי והרי את מותרת לכל אדם והמוליך יאמר לה הא גיטיך והרי את מותרת לכל אדם. ובפני נכתב ובפני נחתם. ונותנו לה בפני שנים. דהילכתא כר' יוחנן. ואם שליח בעל נותנו לשליח קבלה פסול. והילכתא כרב דאמר אין האשה עושה שליח לקבל גיטה מיד שליח בעלה: וצריך שיחתוך הקלף קודם כתיבת הגט. ואם חתכו אחרי כן פסול. ונהגו לכתוב כתיבה גסה. ובשירטוט כעין ספר. וי"ב שורות. והתיבות שלמות. שלא יכתוב חסר ישר'. ולורכיה לוי"ו דוכדו. דלא לישתמע כדי. תיהויין. דתצבייין. ג' ג' יודי"ן. ולא ליכתב לימהך. אלא למהך. וה"י של למהך יפרידנה. שלא יהיה נראה כח'. ולא ליכתב לאיתנסבא אלא להתנסבא. וי"ו של תירוכין. שיבוקין. פיטורין. יאריך. ולא ליכתוב ודין. ביו"ד אלא ודן בלא יו"ד. ולא ליכתוב איגרת ביו"ד. אלא אגרת בלא יו"ד: ושכיב מרע צריך לומר בשעת מסירת הגט בפני עדים אם לא מתי מחולי זה לא יהא גט ואם מתי מחולי זה יהא גט: ואשה העושה שליח לקבל גיטה על ידי הרשאה צריך לכתוב כן: בפנינו חתומי מטה פינת פלנית בת פלוני את פלני בן בן פלני לקבל גיטה מיד פלני בן פלני בעלה. ומה ששמענו כתבנו וחתמנו. וחותמין שני עדים: וכן תיקן רבינו שלמה לקדש: ואפי' לא יכירו הבעל. ושליח המורשה את חתימת ידי העדים של הרשאה כשר. שעדים החתומים בהרשאה הם יבררו הגירושין או הקידושין אם יש עדים שראו שבפניהם קבל וקרעם. דהתנן הילך כמה שאמרה. וכו'. ולבסוף מיגלייא מילתא ע"י עדים: יעקב ב"ר מאיר: ורבינו יצחק ב"ר שמואל ביאר יותר:<b>ואל </b>יאריך סופי השיטין חוץ לשירטוט ואל יגיע האותיות זו בזו. אע"פ שבזה לא היה צריך להחמיר. ויכתוב ספר תירוכין למעלה משיטה אחרונה. כדי שלא יצטרך ללמד משיטה אחרונה. ומן הנשאר ימלא כל שיטה אחרונה. ויחתמו זה אחר זה כמו שכתבתי. בתחילת השיטה. או זה תחת זה. ואל ירחיקו חתימת העדים מן הגט שיטה ושני אוירין אך בסמוך לגט יחתום העד העליון. ויקנו לבעל המכתיבו הקלף. והדיו והקולמוס הואיל ונפק מפומיה דרבינותים . ויאמר בפני עדים לסופר כתוב גט לפלנית בת פלנית אינתתי ולעדים יאמר אתם פלני ופלני חתומו בגט של פלנית בת פלנית איתתי. ויחתמו העדים זה בפני השליח שיוליכנו. וגם הסופר יכתבנו לפניו לשמה כדי שיוכל השליח לומר בפני נכתב ובפני נחתם לשמה: וכל מעשה הגט בעדים. ובפני עדים יאמר המגרש לשליח הולך גט זה לפלנית איתתי המכונה פלנית בת פלני. והסופר אל יחתום בו: