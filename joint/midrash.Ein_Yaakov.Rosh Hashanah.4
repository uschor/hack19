ראש השנה פרק ד - כו תניא, רבי יהודה אומר משום רבי עקיבא: בראשון, מהו אומר?  "לה' הארץ ומלואה, תבל ויושבי בה", על שום שקנה והקנה ושלט בעולמו. בשני, מהו אומר?  "גדול ה' ומהלל מאד" וגו', על שם שחלק מעשיו, ומלך עליהם, ונתעלה וישב במרום. בשלישי, מהו אומר?  "אלהים נצב בעדת אל", על שם שגלה ארץ בחכמתו, והכין תבל לעדתו. ברביעי, מהו אומר?  "אל נקמות ה', אל נקמות הופיע", על שם שברא חמה ולבנה, ועתיד לפרע מעובדיהן. בחמשי, מהו אומר?  "הרנינו לאלהים עזנו, הריעו לאלהי יעקב", על שם שברא עופות ודגים לשבח לשמו. בששי, מהו אומר:  "ה' מלך גאות לבש", על שם שגמר  [מלאכתו], ומלך עליהם. בשביעי, מהו אומר?  "מזמור שיר ליום השבת, ליום שכלו שבת". אמר רבי נחמיה: וכי מה ראה *)) רבי עקיבא לחלק בין הפרקים הללו? אלא, בראשון שקנה והקנה ושלט בעולמו. בשני, שחלק מעשיו ומלך עליהם, ונתעלה וישב במרום. בשלישי, שגלה ארץ בחכמתו, והכין תבל לעדתו. ברביעי, שברא חמה ולבנה ועתיד לפרע מעובדיהם. בחמשי, שברא עופות ודגים לשבח לשמו. בששי, שגמר  [מלאכתו] ומלך עליהם, בשביעי, על שם ששבת. וקמפלגי בדרב קטינא, דאמר רב קטינא: שיתא אלפי שנין הוי עלמא, וחד חריב, שנאמר:  "ונשגב ה' לבדו ביום ההוא". אביי אמר: תרי חרוב! שנאמר:  "יחינו מימים". [במוספי דשבתא, מה היו אומרים? אמר רב ענן בר רבא, אמר רב: 'הזי"ו־ל"ך'. ואמר רב חנן בר רבא, אמר רב: כדרך שחלוקים כאן, כך חלוקין בבית־הכנסת. במנחה דשבתא, מה היו אומרים? אמר רבי יוחנן: "אז ישיר", ו"מי כמוך", ו"אז ישיר". אבעיא להו: הני כולהו, בחד שבתא אמר להו? או דילמא, כל שבתא ושבתא אמרי חד? תא שמע: דתניא: אמר רבי יוסי: עד שהראשונה אומרת אחת, שניה חוזרת שתים, שמע מינה כל שבתא ושבתא אמרי חד, שמע מינה].
כז אמר רב יהודה בר אידי, אמר רבי יוחנן: עשר מסעות נסעה שכינה , מקראי, וכנגדן גלתה סנהדרין, מגמרא. עשר מסעות נסעה שכינה, מקראי: מכפרת לכרוב, ומכרוב [לכרוב, ומכרוב] למפתן, וממפתן לחצר, ומחצר למזבח, וממזבח לגג, ומגג לחומה, ומחומה לעיר, ומעיר להר, ומהר למדבר, וממדבר עלתה וישבה במקומה, שנאמר:  "אלך אשובה אל מקומי". מכפרת לכרוב, ומכרוב [לכרוב, ומכרוב] למפתן, דכתיב:  "ונועדתי לך שם, ודברתי אתך מעל הכפרת" וגו'. וכתיב:  "וירכב על כרוב ויעף". וכתיב:  "וכבוד אלהי ישראל נעלה מעל הכרוב אשר היה עליו, אל מפתן הבית". וממפתן לחצר, דכתיב:  "וירם כבוד ה' מעל הכרוב על מפתן הבית וימלא הבית את הענן והחצר מלאה את נגה כבוד ה'". ומחצר למזבח, דכתיב:  "ראיתי את ה' נצב על המזבח". וממזבח לגג, דכתיב:  "טוב לשבת על פנת גג". ומגג לחומה, דכתיב:  "והנה ה' נצב על חומת אנך". ומחומה לעיר, דכתיב:  "קול ה' לעיר יקרא". ומהעיר להר, דכתיב:  "ויעל כבוד ה' מעל תוך העיר ויעמד על ההר". ומהר למדבר, דכתיב:  "טוב שבת בארץ מדבר". וממדבר עלתה וישבה במקומה, שנאמר:  "אלך אשובה אל מקומי עד אשר יאשמו".
כח אמר רבי יוחנן: ששה חדשים נתעכבה שכינה לישראל במדבר, שמא יחזרו בתשובה,  [כיון שלא] חזרו, אמרה: תפח  [עצמן], שנאמר:  "ועיני רשעים תכלינה, ומנוס אבד מנהם, ותקותם מפח נפש". וכנגדן גלתה סנהדרי גדולה, גמרא. מלשכת הגזית לחניות, ומחניות לירושלים, ומירושלים ליבנה, ומיבנה לאושא, ומאושא [ליבנה, ומיבנה לאושא, ומאושא] לשפרעם, ומשפרעם לבית־שערים, ומבית־שערים לצפורי, ומצפורי לטבריא, וטבריא עמוקה מכלן, שנאמר:  "ושפלת מארץ תדברי, ומעפר תשח אמרתך". רבי אלעזר אומר: שש [גליות] גלו, שנאמר:  "כי השח ישבי מרום, קריה נשגבה ישפילנה, ישפילה עד ארץ, יגיענה עד עפר".  "תרמסנה רגל רגלי עני פעמי דלים") אמר רבי יוחנן: ומשם עתידין לגאל, שנאמר:  "התנערי מעפר קומי, שבי ירושלים".
כט תנו רבנן: מנין שאומרים 'אבות'? שנאמר:  "הבו לה' בני אלים". ומנין שאומרים 'גבורות'? שנאמר: "הבו לה' כבוד ועז". ומנין שאומרים 'קדשות'?  שנאמר: "הבו לה' כבוד שמו, [השתחוו לה' בהדרת קדש"]. ומנין שאומרים 'מלכיות, 'זכרונות' ו'שופרות'?  רבי אליעזר אומר: דכתיב:  "שבתון זכרון תרועה, מקרא קדש". 'שבתון', זו קדשת היום, 'זכרון', אלו זכרונות. 'תרועה', אלו שופרות. "מקרא קדש", קדשהו בעשית מלאכה. [אמר לו רבי עקיבא: מפני מה לא נאמר 'שבתון', שבות, שבו פתח הכתוב תחלה? אלא 'שבתון', קדשהו בעשית מלאכה. 'זכרון', אלו זכרונות. 'תרועה', אלו שופרות. 'מקרא קדש', זו קדשת היום. מנין שאומרים 'מלכיות'? תניא, רבי אומר:  "אני ה' אלהיכם". "בחדש השביעי", זו 'מלכות'. רבי יוסי ברבי יהודה אומר: אינו צריך, הרי הוא אומר:  "והיו לכם לזכרון לפני אלהיכם", שאין תלמוד לומר: "אני ה' אלהיכם", ומה תלמוד לומר: "אני ה' אלהיכם"? זה בנה אב לכל מקום שנאמר בו 'זכרונות' יהיו 'מלכיות' עמהן. והיכן אומרה ל'קדשת היום'? תניא רבי אומר: עם המלכיות אומרה, מה מצינו בכל מקום, ברביעית, אף כאן ברביעית. רבן שמעון בן גמליאל אומר: עם הזכרונות אומרה, מה מצינו בכל מקום, באמצע, אף כאן באמצע, וכשקדשו בית־דין את השנה באושא, ירד רבי יוחנן בן ברוקא לפני רבן שמעון בן גמליאל ועשה כרבי יוחנן בן נורי. אמר לו רבן שמעון: לא היו נוהגין כן ביבנה. ליום השני, ירד רבי חנינא בנו של רבי יוסי הגלילי ועשה כרבי עקיבא. אמר רבן שמעון בן גמליאל: כך היו נוהגין ביבנה. למימרא דרבן שמעון בן גמליאל כרבי עקיבא סבירא ליה? והא אמר רבי עקיבא: 'מלכיות' עם 'קדשת היום' אמר להו! רבן שמעון בן גמליאל אומר: 'קדשת־היום' עם ה'זכרונות' אמר להו. אמר רבי זירא: לומר, שתוקעין למלכיות. ליום השני, ירד רבי חנינא. מאי 'שני'? אילימא: 'יום־טוב שני', למימרא: דעברוה לאלול? והאמר רבי חנינא בר כהנא: מימות עזרא ואילך לא מצינו אלול מעבר! אמר רב חסדא: מאי 'שני'? ליום שני, לשנה הבאה.
מתניתין. אין פוחתין מעשרה מלכיות, מעשרה זכרונות, מעשרה שופרות. רבי יוחנן בן נורי אומר: אם אמר שלש שלש מכלן, יצא]. גמרא. הני 'עשרה מלכיות' כנגד מי? אמר רבי לוי: כנגד עשרה הלולים שאמר דוד בספר תהלים. 'הלולים', טובא הוו? הנך, דכתיב בהו:  "הללוהו בתקע שופר". רב יוסף אמר: כנגד עשרת הדברות, שנאמרו לו למשה בסיני. רבי יוחנן אמר: כנגד עשרה מאמרות, שבהן נברא העולם. מאי נינהו? אילימא 'ויאמר' דבראשית, הני תשעה הוו! 'בראשית' נמי, מאמר הוא, דכתיב:  "בדבר ה' שמים נעשו".
[תניא: אין פוחתין מעשרה מלכיות, מעשרה זכרונות, מעשרה שופרות. ואם אמר שבע מכלן, יצא, כנגד שבעה רקיעים. רבי יוחנן בן נורי אמר: הפוחת לא יפחת משבע. ואם אמר שלש מכלן, יצא, כנגד תורה נביאים וכתובים. ואמרי לה: כנגד כהנים לויים וישראלים. אמר רב הונא, אמר שמואל: הלכה כרבי יוחנן בן נורי. מתניתין. אין מזכירין  של פרענות. מתחיל בתורה ומשלים בנביא. רבי יוסי אומר: אם השלים בתורה, יצא. גמרא. 'מלכיות' כגון:  "חי אני נאם ה' [אלהים], אם לא ביד חזקה ובזרוע נטויה ובחמה שפוכה אמלוך עליכם". ואף על גב דאמר רב נחמן: כל כי האי ריתחא, לירתח קודשא בריך הוא עלן, וליפרוקינן. כיון דבריתחא אמור, אדכורי ריתחא בריש שתא לא מדכרינן. 'זכרון' כגון:  "ויזכר כי בשר המה" וגו'. 'שופר' כגון:  "תקעו שופר בגבעה" וגו'. אבל אם בא לומר 'מלכות', 'זכרון', ו,שופר' של פרענות של גויים אומר. 'מלכות' כגון:  "ה' מלך ירגזו עמים". וכגון:  "ה' מלך עולם ועד, אבדו גוים מארצו". 'זכרון' כגון:  "זכר ה' לבני אדום" וגו'. 'שופר' כגון:  "וה' אלהים בשופר יתקע, והלך בסערות תימן". וכתיב:  "ה' צבאות יגן עליהם". אין מזכירין זכרון של יחיד, ואפלו לטובה, כגון:  "זכרני ה' ברצון עמך". וכגון:  "זכרה לי אלהי לטובה". 'פקדונות' הרי הן כזכרונות, כגון:  "וה' פקד את שרה". וכגון:  "פקד פקדתי אתכם", דברי רבי יוסי. רבי יהודה אומר: אינן כזכרונות. ולרבי יוסי, נהי נמי ד'פקדונות' הרי הן כ,זכרונות', "וה' פקד את שרה", פקדון דיחיד הוא! כיון דאתו רבים מינה, כרבים דמיא. 
 "שאו שערים ראשיכם, והנשאו פתחי עולם, ויבוא מלך הכבוד. מי  זה מלך הכבוד, ה' עזוז וגבור ה' גבור מלחמה. שאו שערים ראשיכם, ושאו פתחי עולם, ויבא מלך הכבוד. מי הוא זה מלך הכבוד ה' צבאות הוא מלך הכבוד סלה". ראשונה, שתים. שניה, שלש, דברי רבי יוסי. רבי יהודה אומר: ראשונה, אחת. שניה, שתים.  "זמרו אלהים זמרו, זמרו למלכנו זמרו, כי מלך כל הארץ אלהים", שתים, דברי רבי יוסי. רבי יהודה אומר: אחת. ושוין ב"מלך אלהים על גוים, אלהים ישב על כסא קדשו", שהיא אחת. 'זכרון' שיש בו תרועה, כגון:  "שבתון זכרון תרועה מקרא קדש", אומרה עם הזכרונות, ואומרה עם השופרות, דברי רבי יוסי. רבי יהודה אומר: אינו אומרה אלא עם הזכרונות [בלבד]. 'מלכות' שיש עמו תרועה, כגון:  "ה' אלהיו עמו ותרועת מלך בו", אומרה עם המלכיות, ואומרה עם השופרות, דברי יוסי. רבי יהודה אומר: אינו אומרה אלא עם המלכיות בלבד. 'תרועה' שאין עמה לא כלום, כגון:  "יום תרועה יהיה לכם", אומרה עם השופרות, דברי רבי יוסי. רבי יהודה אומר: אינו אומרה כל עיקר: מתחיל בתורה ומשלים בנביא. רבי יוסי אומר: אם השלים בתורה, יצא. אם השלים, דיעבד אין, לכתחלה לא? והתניא: רבי יוסי אומר: המשלים בתורה, הרי זה משבח! אימא: 'משלים'! והא, "אם השלים" קתני, דיעבד אין, לכתחלה לא! הכי קאמר: מתחיל בתורה ומשלים בנביא. רבי יוסי אומר: משלים בתורה, ואם השלים בנביא יצא. תניא נמי הכי, אמר רבי אלעזר ברבי יוסי: ותיקין היו משלימין אותה בתורה. בשלמא 'זכרונות' ו'שופרות' איכא טובא, אלא 'מלכיות', תלת הוא דהוין!  "ה' אלהיו עמו ותרועת מלך בו".  "ויהי בישרון מלך".  "ה' ימלך לעלם ועד". ואנן בעינן עשר, וליכא? אמר רב הונא: תא־שמע:  "שמע ישראל ה' אלהינו ה' אחד", מלכות! דברי רבי יוסי. רבי יהודה אומר: אינה מלכות!  "וידעת היום והשבת אל לבבך כי ה' הוא האלהים אין עוד", מלכות! דברי רבי יוסי. רבי יהודה אומר: אינה מלכות!  "אתה הראת לדעת כי ה' הוא האלהים אין עוד מלבדו", מלכות! דברי רבי יוסי. רבי יהודה אומר: אינה מלכות]!
בראש השנה אין אומרין בו 'הלל'! מאי טעמא? אמר רבי אבהו: אמרו מלאכי השרת לפני הקדוש ברוך הוא: רבונו של עולם, מפני מה אין אומרין לפניך ישראל שירה בראש השנה וביום הכפורים? אמר להם: אפשר, מלך יושב על כסא דין, וספרי חיים וספרי מתים פתוחים לפניו, וישראל אומרים שירה?
ל תניא: כל שנותיו של רבן יוחנן בן זכאי, מאה ועשרים שנה היו; ארבעים שנה עסק בפרקמטיא, ארבעים שנה למד, ארבעים שנה למד. 
הדרן עלך מסכת ראש השנה