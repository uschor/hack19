<b>המהלך </b>בדרך ואין יכול ליכנס בעיר מבעו"י קודם השבת ויש לו עליו כיסו או חבילתו אז יתננה לנכרי להוליכה עמו ואם אין מאמינו או אין עמו נכרי יתננה מבע"י על הסוס או על החמור או על העגלה וכשתרצה הבהמה לעמוד יטלנה בידו ויעמוד גם הוא וכשתרצה הבהמה ללכת יחזור ויתננה על הבהמה כדי שלא תעשה הבהמה עקירה והנחה ואם אין לו בהמה יתננה לקטן שעמו להוליכה ואם אין לו לא זה ולא זה יביאנה בעצמו פחות פחות מד' אמות וקודם שהלך ארבע אמות יעמוד ויניח ויחזור וילך ויעמוד ויחזור עוד וילך וכן יעשה עד אשר יביאנו לביתו וכ"ז דווקא כשנכנס תוך התחום מבעו"י ואם מתירא פן יראוה גזלנים ויגזלוה מידו יניחנה עליו וירוץ שלא יעמוד כלל במקום אחד וכשיגיע למפתן ביתו יזרקנה בפנים כלאחר יד <i data-commentator="Publisher's Haggahot on Sefer HaParnas " data-order="21"></i> לשון ספר התרומה ונראין הדברים כמו כן אם יש לישראל מעות בתיבתו או כסף או זהב חתיכות שאינן כלים וירא פן יראוה גזלנים או עבדי השלטון ויקחוה אותם מותר להצניעם במקום שירצה ברה"י שלו אעפ"י שהן מוקצין: 
