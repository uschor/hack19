יראו את ה' קדשיו , אמר רבי עזריה בשעה שברך יעקב אבינו את יוסף יצא ופניו מצהילות, והשבטים אומרין דין כל עמא עם קימא בשביל שהוא מלך, עם מן דקימין קימין. אמר להם יעקב אבינו יראו את ה' קדשיו, אנא מספקא לכוליה. 
ויברך את יוסף ויאמר , רבי ברכיה ואמרי לה בשם רבי יוחנן וריש לקיש, רבי יוחנן אמר לרועה שהוא עומד ומביט בצאנו. ריש לקיש אמר לנשיא מהלך והזקנים לפניו. על דעתיה דרבי יוחנן אנו צריכין לכבודו, על דעתיה דריש לקיש הוא צריך לכבודנו. 
המלאך הגאל אתי מכל רע וגו' , אמר רבי יוסי בר חלפתא, קשה היא הפרנסה כפלים כלדה, בלדה כתיב : בעצב תלדי בנים. בפרנסה כתיב : בעצבון תאכלנה כל ימי חייך. רבי אלעזר ורבי שמואל בר נחמן, רבי אלעזר אמר הקיש גאלה לפרנסה, ופרנסה לגאלה, מה גאלה כפלים אף פרנסה כפלים. מה פרנסה בכל יום, אף גאלה בכל יום. ורבי שמואל בר נחמן אמר וגדולה מן הגאלה, שהגאלה על ידי מלאך ופרנסה על ידו של הקדוש ברוך הוא. גאלה על ידי מלאך, המלאך הגאל אתי, ופרנסה על ידי הקדוש ברוך הוא : פותח את ידך ומשביע לכל חי. רבי יהושע בן לוי אמר קשין מזונותיו של אדם כקריעת ים סוף, שנאמר : לגזר ים סוף לגזרים, וכתיב תמן : נתן לחם לכל בשר. : יברך את הנערים, זה יהושע וגדעון, הדא הוא דכתיב : ויהי בהיות יהושע ביריחו וישא עיניו וירא והנה איש עמד לנגדו וגו' ויאמר לא כי אני שר צבא ה' עתה באתי, רבי יהושע בשם רבי חנינא בר יצחק צעק מתוך צפרני רגליו, : ויאמר שר צבא ה', שר צבא של מעלן אני, וכל מקום שאני נראה הקדוש ברוך הוא נראה, זה סימן בכל מקום שהיה רבי יוסי ארוך נראה היה רבי נראה. עתה באתי, עם משה רבך באתי, אלא שהיה מתפלל ואומר : אם אין פניך הולכים וגו', לעלות למעלה לא הייתי יכול שעדין לא עשיתי שליחותי, ולמטה לא הייתי יכול שעדיין היה מתפלל ואומר: אם אין פניך הולכים, אלא הזהר שלא תעשה כשם שעשה לי משה רבך ונדחתי. : וידגו לרב בקרב הארץ, מה הדגים הללו אין העין שולטת בהן, כך בניך אין העין שולטת בהן, הדא הוא דכתיב : וידברו בני יוסף אל יהושע וגו', אמר להם אין אתם מתיראין מן העין, אמרו לו זו היא ברכה שברכנו אבא וידגו לרב בקרב הארץ, מה הדגים הללו אין נתפסים אלא בגרונם, כך בניך אין נתפסין אלא בגרונם : ויאמרו לו אמר נא שבלת ויאמר סבלת. מה דגים הללו גדלין במים כיון שיורדת טפה אחת מלמעלה מקבלין אותה בצמאון כמי שלא טעמו טעם מים מימיהון, כך הן ישראל גדלין במים בתורה, כיון שהן שומעין דבר חדש מן התורה הן מקבלין אותו בצמאון כמי שלא שמעו דבר תורה מימיהון. אמר רבי לוי ששים רבוא תינוקות עברו נשותיהן של ישראל בלילה אחד, וכלן השלכו ליאור ועלו בזכותו של משה, הוא שמשה אומר : שש מאות אלף רגלי העם אשר אנכי בקרבו, כלן לרגלי עלו. רבי זכאי רבה מיתי מן הכא, וידגו לרב בקרב הארץ, מה בקרב הארץ ששים רבוא כך בגבול דגים ששים רבוא. מה בקרב הארץ לא מתו, אף בגבול דגים לא מתו. מי ששמו כשם הדג בנו מכניסן לארץ : נון בנו יהושע בנו. 
וירא יוסף כי ישית אביו וגו' , אמר רבי ברכיה ידא דדחת תליתאה דעלמא את מבקש לדחותה. : ויאמר יוסף אל אביו לא כן אבי וגו' וימאן אביו ויאמר ידעתי בני ידעתי, ידעתי מעשה ראובן ובלהה, ומעשה יהודה ותמר, מה דברים שלא נתגלו לך נתגלו לי דברים שנתגלו לך על אחת כמה וכמה. : גם הוא יהיה לעם וגם הוא יגדל, ואפשר כן, אלא זה יהושע, שהוא מדמים גלגל חמה ולבנה שהן שולטין מסוף העולם ועד סופו. אמר רבי יצחק עבדא בישא לאו זביניה דאבא את וכו': 
ויברכם ביום ההוא , כשם שקדמו כאן כך קדמו בכל מקום, קדמו בתולדות, אלה תולדות בני אפרים ואחר כך אלה תולדות בני מנשה. ביחסין : לבני אפרים תולדתם למשפחתם. קדמו בנחלה : זאת נחלת בני אפרים, ואחר כך זאת נחלת בני מנשה. קדמו בדגלים : דגל מחנה אפרים, ואחר כך : ועליו מטה מנשה. קדמו בנשיאים : ביום השביעי נשיא לבני אפרים, ואחר כך : ביום השמיני נשיא לבני מנשה. קדמו בשופטים, יהושע משל אפרים וגדעון משל מנשה. קדמו במלכים, ירבעם משל אפרים ויהוא משל מנשה. קדמו בברכה : בך יברך ישראל לאמר ישימך אלהים כאפרים וכמנשה. קדמו בברכה : וישם את אפרים לפני מנשה. 
ויאמר ישראל אל יוסף אנכי מת והיה אלהים עמכם והשיב וגו' , בר אחוי דרבי יוסי שלשה סימנים נתן להם הזקן, הבא בסגנון שלו אנכי, והממנה מכם זקנים, ואומר לכם פקד, זה הוא הגואל. רבי חוניא מוציא אנכי ומכניס שם המפרש תחתיו. : ואני נתתי לך, בן שהשכים ולא עשית כמעשיהן, לפיכך תהא השכם בחלקך. אמר רבי פינחס בשכם נפרצה הערוה וגדרת אותה לפיכך תהא בחלקך. רבי יהודה ורבי נחמיה, רבי יהודה אמר ואני נתתי לך שכם, זו הבכורה ולבושו של אדם הראשון, אשר לקחתי מיד האמרי, זה עשו, וכי עשו אמרי היה, אלא שעשה מעשה אמרי, בחרבי ובקשתי, במצוות ובמעשים טובים. רבי נחמיה אמר ואני נתתי לך שכם אחד, זו שכם ודאי, אשר לקחתי מיד האמרי, זה חמור אבי שכם, וכי אמרי היה, אלא חוי בכלל אמרי, בחרבי ובקשתי, לא היה אבינו יעקב רוצה שיעשו בניו אותו מעשה, כיון וכו': 