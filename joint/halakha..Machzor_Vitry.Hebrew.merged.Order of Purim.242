<big><strong>רמב.</strong></big><br><b>בפורים</b> שחרית ומנחה מתפלל שמונה עשרה ומזכיר בהודאה על הניסים: על הניסים ועל הפורקן ועל הגבורות ועל התשועות ועל המלחמות פדות ופורקן שעשית לאבותינו בימים ההם ובזמן הזה: בימי מרדכי ואסתר בשושן הבירה כשעמד עליהם המן הרשע ביקש להשמיד להרוג ולאבד את כל היהודים מנער ועד זקן טף ונשים ביום אחד בשלשה עשר לחדש שנים עשר הוא חדש אדר ושללם לבוז. ואתה ברחמיך הרבים הפרת את עצתו וקלקלת את מחשבתו והשבת לו גמולו בראשו ותלו אותו ואת בניו על העץ. וכשם שעשית להם ניסים וגבורות בימים הזה כן עשה עמנו י"י אלהינו פלא וניסים לטובה בעת הזאת: על כולם: ובברכת המזון מזכיר על הניסים בהודאה. דא' רב ששת כתפילה. מה תפילה בהודאה אף בברכת המזון בהודאה וחייב אדם לקרות המגילה בארבעה עשר ביום ובלילה. דא"ר יהושע בן לוי חייב אדם לקרות המגילה בלילה ולשנותה ביום. שנא' אלהי אקרם  יומם ולא תענה ולילה ולא דומיה לי תהילים כ״ב:ג׳: וא"ר יהושע בן לוי נשים חייבות במקרא מגילה שאף הן היו באותו הנס: