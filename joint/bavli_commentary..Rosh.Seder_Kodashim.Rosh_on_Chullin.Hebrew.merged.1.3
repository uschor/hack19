וחרש שדברו חכמים בכל מקום את שאין שומע ואינו מדבר. כתב הרמב"ם ז"ל פ"ד מהלכות שחיטה ה"ט מומחה שנשתתק והוא מבין ושומע שוחט לכתחלה וכן מי שאין שומע הרי זה שוחט.  בנשתתק כתב  שוחט לכתחלה אבל באין שומע כתב הרי זה שוחט ולא כתב לכתחלה  לפי שאין שומע הברכה  אין לו לשחוט לכתחלה  כדתנא בריש תמורה  חרש המדבר ואין שומע לא יתרום ואם תרם תרומתו תרומה. והכי אמר בברכות פרק היה קורא ברכות דף טו: אהא דתנן הקורא את שמע ולא השמיע לאזנו יצא ר' יוסי אומר לא יצא. אמר רב יוסף מחלוקת בק"ש אבל בשאר מצות ד"ה יצא  ותניא לא יברך אדם ברכת המזון בלבו ואם בירך יצא ודוקא בדיעבד אבל לכתחלה לא: 