 ד"א אל תכריתו. הרי יפה אמר הכתוב ולא דבר ה' למחות את  ישראל מתחת השמים , אין הקב"ה מבקש שימות אחד מישראל, ראה מה כתיב, ואל יאמר בן הנכר הנלוה אל ה' לאמר הבדל יבדילני ה' מעל עמו , ומה על בן נכר אמרתי שלא לפוסלו, על אחת כמה וכמה בניי, הוי לא דבר ה' למחות את  ישראל, וכן הגבעונים שלא היו גרים של אמת, אלא היו גרים גרורים,  מן היראה, קבלתי אותם, ועל שביקש שאול להזדקק להם, ונהרג מהם, הרגתי אותו, ולא עוד אלא שהבאתי שלש שנים רעב בשבילו, שנאמר ויהי רעב בימי דוד שלש שנים , ומה אם לגבעונים שבאו אצלכם איני פוסל, ולבני אני פוסל, הוי ולא דבר ה' למחות  , ללוים על אחת כמה וכמה שמשרתים לפני, הוי אל תכריתו.