כתיב זבח לאלהים תודה . כשיצא יעקב מבית אביו לא יצא אלא במקלו, שנאמר כי במקלי עברתי את הירדן הזה , מיד נדר יעקב לפני הקב"ה, שנאמר וידר יעקב נדר , מה כתיב בסוף הענין, וכל אשר תתן לי , וכיון שהעשיר, שנאמר ויפרץ האיש מאד מאד , שכח את נדרו, מיד גירה בו את לבן, שנאמר ויקח את אחיו עמו , וניצל מלבן ונתגרה בו עשו, מ יד נגלה עליו המלאך, א"ל אין אתה יודע כל הצרה הזאת, כל הצרה למה באה עליך, על שאיחרת את נדרך, א"ל יעקב   שמך , א"ל למה זה תשאל לשמי . פעמים שהמלאך נעשה רוח, שנאמר עושה מלאכיו רוחות , פעמים שהוא נעשה ברק, שנאמר התשלח ברקים וילכו , ולפי הנסים הוא עושה עצמו, וכן המלאך אמר למנוח למה זה תשאל לשמי , מיד ברכו המלאך, שנאמר ויברך אותו שם . וישר אל מלאך ויוכל וגו' , מה דיבר עמו א"ל לך שלם את נדרך, טוב אשר לא תדור וגו' , מיד מה עשו שמעון ולוי, ויקחו שני בני יעקב , מיד נפל על פניו, ולא עמד עד שנתן לו רשות, קום עלה בית אל, וכן ביהושע,  ויאמר ה' אל יהושע קום לך למה אתה זה נופל על פניך , וכן בדוד, ויפול דוד והזקנים מכוסים בשקים על פנים , ומה נאמר לו, עלה הקם לה' מזבח בגורן ארונה , לכך נאמר קום עלה בית אל, מיד נסע הוא וכל ביתו, ונתן הקב"ה אימתו על כל סביבותיו, שנאמר ויסעו ויהי חתת אלהים וגו' , ונאמר וראו כל עמי הארץ כי שם ה' נקרא עליך ויראו ממך .