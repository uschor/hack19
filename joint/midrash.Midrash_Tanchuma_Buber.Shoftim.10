  כל אלהים , כשידין לאומות העולם ידין לאלהיהם עמהם, שנאמר כי באש ה' נשפט וגו' , כיון שאין יכולין לעמוד באש פורחין והקב"ה משלח מלאכים בקולרין ובשלשלאות, ומשליכין אותן לתוך האור, שנאמר ולהט אותם היום הבא וגו' .  
ד"א   כל אלהים. אומרים אומות העולם לאלהיהם, בואו ונשתחוה לפני הקב"ה, שאתם התעיתם אותנו, מיד והאלילים כליל יחלוף , והקב"ה מוריד אומות העולם לגיהנם, לכך נאמר יבושו כל עובדי פסל וגו' . והיה בכל הארץ נאום ה' פי שנים בה יכרתו   והשלישית יותר בה ,  שאין מתיישבין בארצם אלא בגאולה שלישית, גאולה ראשונה זו גאולת מצרים, שניה זו גאולת עזרא, שלישית אין לה הפסק. אמר ר' שמלאי תרי"ג מצות נאמרו לו למשה בסיני, בא דוד והעמידן על אחת עשרה, שנאמר ה' מי יגור באהלך  הולך תמים וגו' , עד עושה אלה לא ימוט לעולם , בא ישעיה והעמידן על שש, שנאמר הולך צדקות, ודובר מישרים, מואס בבצע מעשקות, נוער כפיו מתמוך בשוחד, , עוצם עיניו מראות ברע , וכתיב בתריה   מרומים ישכון מצודות סלעים משגבו, לחמו ניתן מימיו נאמנים , בא מיכה והעמידן על שלש, שנאמר הגיד לך אדם מה טוב ומה ה' דורש ממך כי אם עשות משפט ואהבת חסד והנצע לכת עם אלהיך , בא עמוס והעמידן על שתים, שנאמר כי כה אמר ה'  דרשוני וחיו , בא חבקוק והעמידן על אחת, שנאמר וצדיק באמונתו יחיה .
חסלת פרשת שופטים
