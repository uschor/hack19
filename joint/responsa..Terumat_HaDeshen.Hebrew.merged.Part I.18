<b>שאלה יח </b>המשכים ואומר ברכות ושבחות עד ברוך שאמר וחוזר לביתו ועשה צרכיו וחפציו שפיר קעביד או לאו: 
<b>תשובה </b>יראה דלא שפיר קעביד דגרסינן פ' היה קורא אסור לאדם שיעשה חפציו קודם שיתפלל וסתם תפלה המוזכרת בתלמוד הוא תפלת שמ"ע וא"כ לא יועיל מה שאמר ברכות ותשבחות כבר בבהכ"נ דאתפילת שמונה עשרה שנקבעו עיקר לעבודת המקום ב"ה וחמירי טפי לכמה מילי אפי' מק"ש קפיד תלמודא להקדים אותה לעשיית חפציו והכי מוכח ע"כ מהא דגרסינן כל הנותן שלום לחבירו קודם שיתפלל כאלו עשה במה כו' מיתיבי רב ששת ובין הפרקים שואל מפני הכבוד תרגמא רבי אבא במשכים לפתחו והשתא אי לא קפדינן אלא שיאמר ברכות ותושבחות קודם עשיית חפציו א"כ מה פריך מהא דשואל בין הפרקים דהתם ע"כ כבר אמר לכל הפחות ברכת יוצר אור. והיינו ברכות ותושבחות טובא אע"כ דווקא אתפלת שמ"ע קפדינן כדמשמע הלשון עד שיתפלל והיינו תפילה סתם שבתלמוד והך הנותן שלום לחבירו ועושה חפציו מילתא חדא אינון דגרסינן נמי התם אהא דקאמר כאלו עשהו במה קאמרת א"ל אסור קאמינא וכדרב אידי בר אבין דא"ר אידי בר אבין א"ר יצחק בר אשי אסור לאדם שיעשה צרכיו קודם שיתפלל ע"כ. הא קמן דמילתא חדא אינון אמנם ראיתי רבים המדקדקים שהיו נמנעים ללכת לצרכיהם בשחרית עד שהיו נכנסין בתחילה לבהכ"נ ולומר ברכות ותושבחות ואח"כ היו הולכין לצרכיהם אנה ואנה. והנראה לעניות דעתי לפום דינא דתלמודא כתבתי: 
