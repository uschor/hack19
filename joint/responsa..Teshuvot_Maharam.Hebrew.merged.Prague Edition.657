תרנז. ומתשובה זו למדנו נמי שאם הביא גוי מחוץ לתחום בשבת או ביו"ט כתב לישראל שמותר לקבלו ואינו מוקצה לא מבעי' ישראל אחר אלא אפי' אותו שנשתלח לו הכתב מותר דליכא למיחוש  בשבילו כדחזי' גבי ההוא גוי שהביא דורון וכו' ביצה כ"ד ע"ב ומשום מוקצה ליכא דהא דורן הבא מחוץ לתחום מותר לישראל אחר ואלו היה מוקצה היה אסור לישראל אחר נמי ואין לאסור לקרות בו משום שמא יקרא בשטרי הדיוטות כדאמרי' פ' שואל בשבת קמ"ט ע"א דה"מ חוב ומונה אדם את אורחיו נמי  בשטר שבדעתו לכתוב ולמנותם הלכך גזרו אבל שאר כתבי' לא.