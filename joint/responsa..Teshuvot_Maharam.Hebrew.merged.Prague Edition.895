תתצה. ראובן נתן לשמעון מנה בעסק ורווח בו שמעון עד שעלה למאתים וכשבאו לחלוק השכר רצה ראובן לטול מחציתו א"ל שמעון אין לך בו אלא שלישתו שאלו הי' הפסד בדבר לא היית רוצה לקבל אלא מחציתו על כן אין לך בשכר אלא שלישות. כך דעתי נוטה שאלו הזכיר ראובן בשעה שנתן המעות לשמעון לטול מחצית שכר ואירע הפסד בדבר דינו שיקבל עליו ראובן שני שלישי הפסד הואיל ולא נתן לו לשמעון שכר טרחו כפועל בטל ולא טבל אפי'  דהכי אמרו רבנן ב"מ ס"ח ע"ב אי תלתא באגר תרי תלת בהפסד. ואם הזכיר לו שמעון לקבל עליו חצי ההפסד ואירע שכר באותו עסק ולא נתן לו ראובן בשכרו כלום דין הוא שלא יטול ראובן אלא שליש הריוח כדאמור רבנן אי פלגא בהפסד תלתא באגר וזה המעשה שנעשתה בסתם והי' בו ריוח דין הוא שיטול ראובן מחציתו שמאחר שלא נתן  כלום  אלו אירע שום הפסד הי' לו לראובן לקבל עליו ב' שלישי ההפסד בע"כ שאם אי אתה אומר כן הי' שם רבית הלכך כיון שנתחייב ראובן בהפסד זכה בחצי הריוח.