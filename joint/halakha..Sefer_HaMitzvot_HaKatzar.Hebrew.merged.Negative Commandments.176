קעו. מצות לא תעשה שלא לגלח פאת הראש. שנאמר ויקרא יט, כז: "לא תקיפו פאת ראשכם". וחייב על כל פאה ופאה. לפיכך, המגלח שתי צדעיו, אפילו בבת אחת, לוקה שתים; בין שגלח הפאות לבד, בין שגלח כל הראש כאחד. ודוקא איש המגלח לוקה, מפני שעושה מעשה, אבל המתגלח אינו לוקה, אלא אם כן סייע להמגלח. ואפילו במספרים אסור לגלח. ואשה אינה בבל תקיף ראשה; אבל היא אסורה לגלח פאת ראש איש, ואפילו לקטן אסור לה לגלח. ונוהג בכל מקום ובכל זמן.