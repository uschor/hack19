לך ה' הצדקה ולנו בושת הפנים כיום הזה לאיש יהודה וגו' , אמר ר' יהודה בר אלעאי עבודה זרה עברה עם ישראל בים, שנאמר ועבר בים צרה , ואין צרה אלא עבודה זרה, שנאמר והמסכה צרה כהתכנס , והים נקרע לפניהם, הוי לך ה' הצדקה. אמר ר' יודן כתיב ויעלו בית יוסף גם הם בית אל וה' עמם , הולכים לעבוד עבודה זרה,  וה' עמם, הוי לך ה' הצדקה. ר' יהודה ב"ר סימון אמר   לקחו את אשר עשה מיכה ,  צלמניא, ואת הכהן אשר היה לו ,  כומרא, ויבואו   ליש וגו' , עובדין עבודה זרה והיא מצלחת בידיהן, ולא עוד אלא שנטלו ממנו והקריבו לע"ז, שנאמר ולחמי אשר נתתי לך סולת ושמן ודבש האכלתיך ונתתיהו לפניהם לריח ניחוח ויהי נאם ה' , מהו ויהי, אמר ר' יודן כמה דאת אמר ויהי למחר ואעפ"כ ומנך לא מנעת מפיהם , הוי לך ה' הצדקה.