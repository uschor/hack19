<b>על </b>אחד שנדר בפני הגבאי ובפני אחרים שאם לא יתן מה שחייב למס עד זמן פלוני. שיתן כך וכך לצדקה ועבר הזמן ולא פרע המס. אם נאמר כיון דאמירתו לגבוה כמסירתו להדיוט שיתחייב לצדקה. או שמא כיון דאסמכתא היא לא גמר ומקני כי אם להסמיך דבריו נדר כן. דכל דאי אסמכת' היא דלא עדיף אמירתו לגבוה מקנין בהדיוט דלא קניא ביה אסמכתא אלא אם כן קנו מיניה בב"ד חשוב כדפסקינן בנדרים דף כז. או שמא כיון שנדר בפני שלשה טובי העיר ואמירה לגבוה כקנין להדיוט היינו כמו קנו מיניה בב"ד חשוב דקניא ביה אסמכתא. עד כאן. <b>תשובה: </b><b>אין </b>לי אלא שנים יראי השם וחושבי שמו ר' פלוני ופלוני עמו. הנעלם מכם מה אני לפרסמו. אך האוכל מן תבשיל יודע טעמו. כאשר התחלתם לברר בדיני אסמכתא מנדרים ומטיבותכון אדון לפניכם כמקובלני מרבותי דקיימא לן אסמכתא קניא היכא דלא גזים ויש בידו כדמוכח בהמקבל דף קד ובאיזהו נשך דף עג. ואימתי דר' יהודא לפ' כשיש לו אומנות דקנו כיון דלא גזים ויש בידו וכן בשנים שהמרו במס' שבת בפ' במה מדליקין דף לא ומטעם זה גם בשידוכין נותנין זה כנגד זה. ובפ' הזהב בבא מציעא דף מח יקנה כנגד ערבונו הכל מהאי טעמא. פי' מ"ו רא"ם שבכל דבר צריך קנין. אי לא לא קני. ואני דקדקתי מפירוש רש"י באיזהו נשך דף עג דלא צריך גבי ההוא דיהיב זוזי אחמרא. ופי' רשי אסמכת' היא הואיל ולא קנו מיניה משמע שאם הקנה קנה ואפי' באסמכתא. וכן נראה דהא כל קנין הוי מעכשיו. ובמעכשיו לית דין אסמכתא. ועוד בספר אבי מ"ו כתוב לענין פשרה שצריכה קנין דברי ר' יוסף טוב עלם ה"מ בפני שנים אבל בפני ג' דאלימי לאפקועי ממוני אפי' בלא קניין. וכ"ש במעמד טובי העיר. ע"כ. ובנדון שלפנינו נראה הואיל ואלפס ור"ח פסקו בפ' ד' וה' דצדקה כהקדש לאמירה כמסירה שחייב ליתן מה שנדר כי לא הוצרך רב יוסף לומ' אנו יד עניי אנו אלא התם שעדיין לא בא לידו או לעניין שאינו יכול לשנותו. אבל מ"מ עניים קנו הכא נמי חייב לתת מה שקצץ אלא דלאו ביה דינא דרב אמי ורב אסי אנן ואין בידינו לכפות. ועוד שיכול לומר מה לכם עלי. אתננו בפרוטרוט על יד על יד. הואיל ולא אמר בכיס של צדקה. ולא יהיה לנו למכשול ולפוקה ושלום יגדל נצח. שמואל בן רבי ברוך ז"ל: 