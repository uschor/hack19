בו ומדירו נדרי זרוזין הם והרוצה שלא יתקיימו נדריו כל השנה יעמוד בראש השנה ויאמר כל נדר שאני עתיד לידור יהא בטל ובלבד שיהא זכור בשעת הנדר אי זכור בשעת הנדר עקריה לתנאי' וקיים לי לנדריה אמר אביי תני ובלבד שלא יהא זכור בשעת הנדר רבא אמר לעולם כדקתני והכא במ"ע כנון שהתנה בר"ה ולא ידע מאי התנה והשתא קנדר אי זכור בשעת הנדר ואמר על דעת הראשונה אני נודר נדרא לית ביה מששא ואי לא אמר על דעת הראשונה אני נודר עקריה לתנאי' וקיים לנדריה רב הונא בר חיננא סבר למדרשיה בפירקא א"ל רבא תנא קא מסתם ליה סתומי שלא ינהגו קלות ראש בנדרים ואת דרשת ליה בפרקא איבעיא להו פליני רבנן עליה דר"א או לא פליגי ואת"ל פליגי הלכתא כוותיה או לא.  ת"ש יתר ע"כ א"ר אליעזר  ב"ר יוסי קונם שאני נהנה לך אם אין אתה מתארח אצלי ואוכל עמי פת חמה ושותה עמי כוס של חמין והלה הקפיד נגדו אף אלו נדרי זרוזין ולא הודו לו חכמים מאי לאו  אף בקמייתא וש"מ פליגי רבנן עליה ש"מ מאי הוי עלה ת"ש דאמר רב הונא הלכה כר"א  בר"י וכן א"ר אדא בר אהבה הלכה כראב"י מכלל דפליגי:<b>מתני' </b>נדרי הבאי אמר קונם אם לא ראיתי בדרך הזה כעולי מצרים אם לא ראיתי נחש כקורת בית הבד: