 ויהי ביום כלות משה . ילמדנו רבינו כמה דברים קדמו למעשה בראשית, כך שנו רבותינו, שבעה דברים קדמו לעולם, ואלו הן, כסא הכבוד, והתורה, ובית המקדש, ואבות העולם, , ושמו של משיח, והתשובה, ויש אומרים אף גן עדן וגיהנם. כסא הכבוד מנין, שנאמר נכון כסאך מאז מעולם אתה , והתורה מנין, שנאמר ה' קנני ראשית דרכו קדם מפעליו מאז , בית המקדש מנין, שנאמר כסא כבוד מרום מראשון מקום מקדשנו , האבות מנין, שנאמר כענבים במדבר מצאתי   אבותיכם , ישראל מנין,  זכור עדתך קנית קדם , שמו של משיח מנין, שנאמר לפני שמש ינון שמו , תשובה מנין, שנאמר בטרם הרים יולדו , וכתיב תשב אנוש עד דכא  , גן עדן מנין, שנאמר ויטע ה' אלהים גן בעדן מקדם , גיהנם מנין, שנאמר ערוך מאתמול תפתה , בא וראה בשעה שא"ל הקב"ה למשה שיאמר לישראל שיעשו לו משכן, א"ל הקב"ה למשה אמור להם לישראל כביכול לא בשביל שאין לי איכן לדור, אני אומר לכם שתעשו לי משכן, עד שלא נברא העולם הרי מקדשי בנוי למעלה, שנאמר כסא כבוד מרום מראשון וגו' , ושם היכל כסאי בנוי, שנאמר וה' בהיכל קדשו וגו' , וכן ישעיה אמר ואראה את   יושב על כסא רם ונשא , ובשביל חיבתכם אני מניח בית המקדש העליון, שהוא מתוקן עד שלא נברא העולם, ורד ואשכון בתוככם, שנאמר  ושכנתי בתוכם . אמר ר' יהודה בר סימון בשם ר' יוחנן זה אחד משלשה דברים ששמע משה מפי הגבורה והרתיע לאחוריו, בשעה שאמר לו ונתנו איש כופר נפשו , אמר משה מי יוכל ליתן כופר נפשו, כתיב עור בעד עור וכל אשר לאיש יתן בעד נפשו , ועדיין אינו מגיע, שנאמר אח לא פדה יפדה איש לא יתן לאלהים כפרו , א"ל הקב"ה איני מבקש לפי כחי, אלא לפי כחן, זה יתנו . . ובשעה שאמר את קרבני לחמי לאשי , אמר משה מי יוכל להספיק לך קרבנות, אם אנו מקריבים כל חיתו יער, וכל עצי לבנון, אינן כדיי, שנאמר ולבנון אין די בער וחיתו אין די עולה , א"ל איני מבקש לפי כחי אלא לפי כהן, שנאמר ואמרת להם זה האשה אשר תקריבו לה' , ולא שניהם בבת אחת, אלא את הכבש אחד תעשה בבקר ואת הכבש השני תעשה בין הערבים , ובשעה שאמר לו ועשו לי מקדש , אמר משה  הנה השמים ושמי השמים לא יכלכלוך , ואומר את השמים ואת הרץ אני מלא נאם ה' , ואומר השמים כסאי והארץ הדום רגלי , ואנו יכולין לעשות לו מקדש, א"ל הקב"ה איני מבקש , אלא לפי כחן, שנאמר ואת המשכן תעשה עשר יריעות , כיון ששמעו ישראל כך עמדו ונתנדבו ברצון ועשו את המשכן, וכיון שעשו את המשכן נתמלא מכבודו, שנאמר ולא יכול משה לבא אל אהל מועד וגו' , אמרו הנשיאים הרי השעה שנקריב קרבנות בשמחה ששרתה שכינה בינינו, מנין   ויהי ביום כלות משה.