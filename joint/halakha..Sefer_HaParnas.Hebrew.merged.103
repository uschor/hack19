<b>הלש </b>עיסה כשיעור מ"ג בצים ועוד מפריש מעט ומברך אקבו"צ להפריש חלה ורש"י פסק בספר הפרדס שיש לברך להפריש תרומה כי חלה היא עוגה וחררה וכתיב חלה תרימו כלומר אחת מן החלות העוגות תרימו תרומה לשם תרומה וכן עיקר עכ"ל. ושורף את החלה או יתננה לאחר אפייתה לכהן קטן שלא ראה קרי מימיו ויאכלנה או לכהן גדול שראה קרי וטבל לקריו והעריב שמשו ומשום טומאת מת אין חוששין. ואפילו אם לא טבל אם מבטלה ברוב חולין מותר הכהן לאוכלו והזר אסור לאכול אפילו בביטול רוב ויש מקומות שאחרי זאת מפרישין עוד חלה אחרת ככר גדול מחצה  הוגנת בלא ברכה ונותנה לכהן שהוא גדול ואפילו בעל קרי אפילו אשתו נדה אוכלת עמו וכך בני ביתו אך צריך ליזהר שלא יתננה בקערה עם מרק רותח פן יאכל גוי או זר את כל הקערה: 
