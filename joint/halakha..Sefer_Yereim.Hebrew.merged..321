<b>סימן שכא שמח </b> <br>ראשו לא יפרע. כתב יוצרנו ב"ה בפ' אמור אל הכהנים שיתקדשו בכהונה <i data-commentator="Toafot Re'em" data-order="1"></i> ועבדיו דכתיב והכהן הגדול מאחיו אשר יוצק על ראשו שמן המשחה ומלא את ידו ללבוש את הבגדים את ראשו לא יפרע ובגדיו לא יפרום ותניא בהוריות פ"א י"ב ב' והכהן הגדול מאחיו זה כהן גדול פי' שנתרבה בשמן המשחה אשר יוצק על ראשו שמן המשחה זה משוח מלחמה ומילא את ידו ללבוש את הבגדים זה מרובה בגדים על כולם הוא אומר את ראשו לא יפרע ובגדיו לא יפרום ותניא בת"כ ומייתי התם בהוריות אלו נאמר ראשו <i data-commentator="Toafot Re'em" data-order="2"></i> לא יפרע בגדיו לא יפרום שאינו בפריעה ופרימה דברי ר' יהודה ר' שמעון <i data-commentator="Toafot Re'em" data-order="3"></i> אומר ראשו לא יפרע ובגדיו לא יפרום על מתו כדרך שבני אדם פורעין ופורמין על מתיהן לא יפרום כדרך הפורמין הא כיצד בה"ג פורם מלמטה וההדיוט פורם מלמעלה ותנן נמי התם כהן גדול פורם מלמטה ואמרינן בגמרא אמר רב למטה למטה ממש למעלה למעלה ממש ושמואל אמר למטה למטה מקמי שפה למעלה למעלה מקמי שפה וזה וזה בצואר והלכתא כרב לגבי שמואל באיסורי. ואיזו היא גידול פרע יותר <i data-commentator="Toafot Re'em" data-order="4"></i> משלשים יום כאשר למדנו למעלה סי' רצ"א פרע פרע מנזיר. ומה שכתוב בפ' ויהי ביום השמיני ויאמר משה אל אלעזר ולאיתמר בניו ראשיכם אל תפרעו ובגדיכם לא תפרמו אותה מצוה לשעתה נאמרה ולא לדורות שהרי כהנים הדיוטים היו והוזהרו לשעה <i data-commentator="Toafot Re'em" data-order="5"></i> שלא לערבב שמחת המקום וכך פירש רש"י ז"ל בפירוש החומש שמטעם שלא לערבב את השמחה הוזהרו. 