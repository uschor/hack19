קרות בתינו ארזים, רבי מנחמא בשם רבי ברכיה, אבנים שישן עליהם יעקב אבינו נעשו תחתיו כמטה וכפלומה, ומה הרטבה הרטיב מהן, קרות בתינו ארזים. דבר אחר, קרות בתינו ארזים, אלו הצדיקים והצדיקות, הנביאים והנביאות שעמדו ממנו.
רהיטנו ברותים, אמר רבי יוחנן, אין אדם נהנה מן הברות הזה, למה, שהיא נכפפת, היא דעתיה דרבי יוחנן, דאמר רבי יוחנן : אני כברוש רענן, אני הוא שכפפתי לעקר יצרה של עבודת כוכבים, : אפרים מה לי עוד, מה לי וליצרה של עבודת כוכבים. אני עניתי, אני עניתי לו, ואשורנו, לא אשורנו, לא אמרנו לך שירה, אלא הוי אומר אני הוא שכפפתי לעקר יצרה של עבודת כוכבים. דבר אחר, רהיטנו ברותים, מקום שהכהנים רהוטים, בברותים, היאך מה דאת אמר : ויצף את קרקע הבית בצלעות ברושים. אמר רבי יוחנן למדה תורה דרך ארץ, שיהא אדם מקרה בארזים ומרהיט בברותים, שנאמר: קרות בתינו ארזים רהיטנו ברותים. 