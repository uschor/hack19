שצד. ערב בשעת מתן מעות לא בעי קנין וה"מ בקרן שנתחייב ראובן לשמעון אם לא פרעו הגוי חייב לשלם אבל רבית אינו חייב לשלם לו ולא מפני שאסור דלא אסרה תורה אלא רבית הבאה מלוה למלוה אלא מה שפטור מן הרבית מפני שלא נתחייב באחריותו על ידו ולא עוד אלא אפי' אם קבל ראובן בידו מעותיו של שמעון להלותם לגוי ברבית ופשע ולא הלוה אותם אלא הניחם בקופסא ולאחר זמן החזירם לו בעין אינו חייב לשלם לו הריוח שהיה יכול להרויח במעותיו ואין יכול לומר לו אלו  היה מעותי בטלים אצלך הלותים ברבית מפני דשמא לא נזדמן לו להלותם ברבית.