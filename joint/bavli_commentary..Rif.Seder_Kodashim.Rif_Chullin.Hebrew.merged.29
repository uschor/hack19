דחרציה חיישינן ואי מחייה אפסקיה אי נמי מחייה לארכה ואית בה קיטרי בחוטרא חיישינן:  אמר רב יהודה אמר רב עמדה אינה צריכה  מעת לעת אבל צריכה בדיקה הלכה אינה צריכה בדיקה וכן הלכה:ונפולה שאמרו צריכה בדיקה כנגד כל החלל כולו אבל בסימנים אינה צריכה בדיקה דסימנין קשין הן אצל נפילה:  אמר רב יהודה אמר שמואל עוף שנחבט על פני המים כיון ששט על פני המים מלא קומתו דיו ולא אמרן אלא ממטה למעלה אבל מלמעלה למטה אימור מיא אשפילו ואי מיא קיימי לית לן בה ואי שדא ציבי וקדמיה איהו קא מסגי ושרי.גלימא עייף מיעף אין בו משום ריסוק מתוח יש בו משום ריסוק.כללא דמילתא כל שנחבט ע"ג דבר קשה חיישינן.על דבר רך או שריק לא חיישינן.  דיבקא אמימר אסר ורב נ"א אסי אשי שרי בחד גפא דברי הכל מותר כי פליגי בתרי גפי מאן דאסר במאי נייח ומאן דשרי אעיקבא דגפי נייח והילכתא בחד גפא שרי בתרי נפי אסיר: ונשתברו רוב צלעותיה:ת"ר אלו הן רוב צלעות שש מכאן ושש מכאן אי נמי אחת עשרה מכאן ואחת מכאן   וזעירי אמר והוא שנשברו מחציה כלפי שדרה אמר רבה בר בר חנה א"ר יוחנן ובצלעות גדולות שיש בהן מוח אמר עולא בן זכאי אומר נעקרו ברוב צד אחד   נשברו ברוב שני צדדין ורבי יוחנן אומר בין נעקרו בין נשברו ברוב שני צדדין וסוגיין כרבי יוחנן ואם  נעקרה צלע וחצי חוליא עמה שהוא בוכנא ואסיתא טרפה:   והגולגולת שנחבסה ברובה:בעי בגמ' איתא רבי ירמיה רב אסי ברוב גבהה או ברוב היקפה  תיקו הלכך בתרוייהו טרפה: ובשר החופה את רוב הכרס ברובו:בין ברוב קרוע בין ברוב נטול: ודרוסת  הזאב.אמר רב יהודה אמר רב בבהמה מן הזאב ולמעלה בעופות מן הנץ ולמעלה ואיבעיא לן הא דאמר רב בבהמה מן הזאב ולמעלה למעוטי מאי ואסיקנא למעוטי חתול דלית ליה לחתול דריסה בבהמה דקה