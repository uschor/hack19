ויחרד יצחק חרדה גדלה , כתיב : חרדת אדם יתן מוקש ובוטח בה' ישגב, חרדה שחרדה רות לבעז, שנאמר : ויחרד האיש וילפת. יתן מוקש, בדין היה לקללה, אלא ובוטח בה' ישגב, נתן בלבו וברכה, : ויאמר ברוכה את לה' בתי. חרדה שהחריד יעקב ליצחק, שנאמר: ויחרד יצחק חרדה גדלה עד מאד. יתן מוקש, בדין היה לקללו, אלא ובוטח בה' ישגב, שברכו ואמר : גם ברוך יהיה. 
ויחרד יצחק חרדה גדלה עד מאד , אמר רבי חמא ברבי חנינא מאד, מחרדה שחרד על גבי המזבח. אמר מי הוא זה שנעשה סרסור ביני לבין המקום שיטל יעקב את הברכות, כלפי רבקה אמרו. אמר רבי יוחנן מי שיש לו שני בנים אחד יוצא ואחד נכנס, חריד, אתמהא, אלא בשעה שנכנס עשו אצל אביו נכנסה עמו גיהנם. רבי אחא אמר התחילו כתלי הבית מרתיתים, הדא הוא דהוא אמר : מי אפוא, מי הוא זה שהוא עתיד ליאפות כאן אני או בני יעקב. אמר לו הקדוש ברוך הוא לא את ולא בנך, אלא : הוא הצד ציד. הוא הצד ציד, אמר רבי אלעזר בר שמעון צידא היך צדוך, פכור תרעיא היך תרעך פכור ומקלקל, הדא הוא דכתיב : לא יחרך רמיה צידו, רבנן אמרי לא יאחר ולא יאריך הקדוש ברוך הוא לרמאי ולצידו. רבי אליעזר בנו של רבי יוסי אומר מהו לא יחרך, לא יאריך הקדוש ברוך הוא לרמאי ולצידו, דאמר רבי יהושע בן לוי כל אותו היום היה עשו צד צבאים וכופתן ומלאך בא ומתירן, ועופות ומסכסכן, ומלאך בא ומפריחן. וכל כך למה : והון אדם יקר חרוץ, כדי שיבוא יעקב שהוא יקרו של עולם ויטל את הברכות, שמעקר העולם חרוצות לו. רבי חנינא בר פפא שאל את רבי אחא, אמר ליה מהו דכתיב: הון אדם יקר חרוץ, אמר ליה חרוצה היא ביד הצדיקים, שאינם נוטלים מן יקרם של עתיד לבוא בעולם הזה. : ואכל מכל, רבי יהודה ורבי נחמיה, רבי יהודה אומר מכל מה שנברא בששת ימי בראשית. רבי נחמיה אומר מכל טוב שהוא מתקן לעתיד לבוא. אמר לו עקרו של דבר מה האכילך, אמר לו איני יודע, אלא טועם הייתי טעם פת, טעם בשר, טעם דגים, טעם חגבים, טעם כל מעדנים שבעולם. אמר רבי ברכיה כיון שהזכיר בשר מיד בכה, אמר אני קערה אחת של עדשים האכילני ונטל את בכורתי, אתה שהאכילך בשר על אחת כמה וכמה. אמר רבי לוי לפי שהיה אבינו יצחק מתפחד ואומר תאמר שלא עשיתי כשורה שעשיתי את שאינו בכור בכור, כיון שאמר : את בכרתי לקח, אמר יאות ברכתי. אמר רבי אלעזר אין קיום הגט אלא בחותמיו, שלא תאמר אלולי שרמה יעקב באביו לא נטל את הברכות, תלמוד לומר: גם ברוך יהיה. 
אמר רבי יצחק בא לקללו, אמר לו הקדוש ברוך הוא הזהר שאם את מקללו לנפשך את מקלל, דאמרת : ארריך ארור. אמר רבי לוי ששה דברים משמשין את האדם, שלשה ברשותו ושלשה אינן ברשותו, העין והאזן וחטם, שלא ברשותו, חמי מה דלא בעי, שמע מה דלא בעי, מריח מה דלא בעי. הפה והיד והרגל, ברשותו, אין בעי הוא לעי באורייתא, אין בעי לשנא בישא, אין בעי מחרף ומגדף. היד אין בעי הוא עביד מצותא, אין בעי הוא גנב, ואי בעי הוא קטיל. הרגל אי בעי הוא אזיל לבתי טרטסיאות ולבתי קרקסיאות, ואין בעי הוא אזיל לבתי כנסיות ובתי מדרשות. ובשעה שהוא זוכה הקדוש ברוך הוא עושה אותן שברשותו שלא ברשותו, היד : ותיבש ידו אשר שלח עליו. הפה, : גם ברוך יהיה. הרגל : בני אל תלך בדרך אתם, כי רגליהם לרע ירוצו: 
כשמע עשו את דברי אביו , אמר רבי חנינא כל מי שהוא אומר שהקדוש ברוך הוא ותרן הוא יתותרון בני מעוהי, אלא מאריך אפיה וגבי דיליה, זעקה אחת הזעיק יעקב לעשו, דכתיב: כשמע עשו את דברי אביו ויזעק זעקה, והיכן נפרע לו בשושן הבירה, שנאמר : ויזעק זעקה גדולה ומרה עד מאד. : בא אחיך במרמה, רבי יוחנן אמר בא בחכמת תורתו. : ויאמר הכי קרא שמו יעקב ויעקבני, ריש לקיש אמר התחיל מחכך בגרונו כמאן דמחייך וזורק רק מפיו. ויאמר הכי, ויעקבני, את בכרתי לקח ושתקתי לו, והנה עתה לקח ברכתי ושתקתי לו, הלא אצלת לי ברכה, מן הנצלת. 
ויען יצחק ויאמר לעשו הן גביר , אמר רבי ברכיה הן גביר שמתיו לך, ברכה שביעית, ולמה הוא אומרה לו תחלה, אלא אמר לו מלך עשיתיהו עליך וברכותיך שלו הן, הן עבדא דמאן, נכסיה דמאן, עבדא כל מה דיליה למרא. : ואת כל אחיו נתתי לו לעבדים, ולכה אפוא, ברם לך פתך אפויה. רבי יוחנן וריש לקיש, רבי יוחנן אמר הרף ממני שפורניתה אפויה לך בכל מקום. ריש לקיש אמר הרף ממני שאף וחמה מסורין לו. רבי שמלאי ואמרי לה בשם רבי אבהו, אמר לו הקדוש ברוך הוא כך היית אומר ולכה אפוא אמר לו : יחן, אמר לו : רשע הוא, אמר לו : בל למד צדק, לא כבד את הוריו, אמר לו הקדוש ברוך הוא : בארץ נכחות יעול, עתיד הוא לפשט ידו בבית המקדש. אמר לו אם כן השפע לו שלוה בעולם הזה : ובל יראה גאות ה' לעתיד לבוא. 
ויען יצחק ויאמר הנה משמני הארץ יהיה מושבך , זו איטליאה. : ומטל השמים מעל, זו בית גוברין. דבר אחר, הנה משמני הארץ, מן שמניא דארעא, מן הן מתעבדא ארעא שמניא, שמנין מן טלא. ומטל השמים מעל, אנטונינוס שלח לרבינו אמר ליה בגין דתסורתא חסרין מה נעביד ונמלא יתהון, נסביה לשלוחא ועיליה לגו פרדסא שרי עקר פגלין רברבין ושתיל דקיקין, אמר ליה הב לי אנטוגרפא, אמר ליה לית את צריך, סליק לגביה, אמר ליה דין הן אנטוגרפא, אמר ליה לא יהיב לי כלום. אמר ליה ומה אמר לך, אמר ליה לא אמר לי כלום. אמר ליה ולא עבד קודמיך כלום. אמר ליה נסבני ואעלני לגו פרדסא שרי עקר פגלין רברבין ושתיל דקיקין, תרדין רברבין ושתל דקיקין, חסין רברבין ושתל דקיקין, מיד הבין, שרי מפיק דכסין ומעייל דכסין עד זמן דאתמלין תסורתא. 
ועל חרבך תחיה , רבי לוי אמר עול חרבך ואת חיי. : ואת אחיך תעבד, אמר רב הונא אם זכה תעבד, ואם לאו תאבד. : והיה כאשר תריד, את יש לך ירידים שוקים והוא יש לו שוקים, את יש לך נימוסות והוא יש לו נימוסות. אמר רבי יוסי בר חלפתא אם ראית אחיך פורק עלה של תורה מעליו, גזר עליו שמדים ואתה שולט בו, הדא הוא דכתיב : כי אתה אבינו כי אברהם לא ידענו וישראל לא יכירנו, ויצחק היכן הוא, מי שהוא אומר לו גזר עליו שמדים את מתכיפו לאבות. 
וישטם עשו , אמר רבי אלעזר בר יוסי סנטרו, ונעשה לו שונא ונוקם ונוטר עד כדין קרין סנטריה דרומי. : ויאמר עשו בלבו, הרשעים ברשות לבן : אמר נבל בלבו, ויאמר עשו בלבו, : ויאמר ירבעם בלבו, : ויאמר המן בלבו. אבל הצדיקים לבן ברשותן : וחנה היא מדברת על לבה, : ויאמר דוד אל לבו, : וישם דניאל על לבו, דומין לבוראן : ויאמר ה' אל לבו. : יקרבו ימי אבל אבי, רבי יהודה ורבי נחמיה, רבי יהודה אומר בא לו עשו במתינה, אמר מה אני מכריע את אבא, אלא יקרבו ימי אבל אבי ואהרגהו. רבי נחמיה אומר בת קול אומרת הרבה סיחים מתו ונעשו עורותיהם על גבי אמותיהן. רבנן אמרי אם הורגו אני, יש שם ועבר יושבין עלי בדין ואומרים לי למה הרגת את אחיך, אלא הריני הולך ומתחתן לישמעאל והוא בא ועורר עמו על הבכורה והורגו, ואני עומד עליו כגואל הדם והורגו, ויורש אני שתי משפחות. הדא הוא דכתיב : יען אמרך את שני הגוים ואת שתי הארצות לי תהיינה וירשנוה וה' שם היה, מאן אמר דאמר כן, אמר רבי יודן אמר הקדוש ברוך הוא וה' שם היה. אמר רבי ברכיה כפר עשו ואמר לא אמרתי הדא מלתא, אמר לו הקדוש ברוך הוא לית את ידע דאנא הוא בודקיהון דלבביא : אני ה' חקר לב. 
ויגד לרבקה וגו' , מי הגיד לה, רבי חגי בשם רבי יצחק, אמהות נביאות היו ורבקה היתה מן האמהות. רבי יצחק אמר אפלו [תלם] הדיוט אינו חורש תלם בתוך תלם, ונביאים חורשים תלם בתוך תלם, ואת אמר : אל תגעו במשיחי ולנביאי אל תרעו. ותשלח ותקרא ליעקב, אמרה לו הרשע הזה כמה הוא תוהא עליך, כמה הוא מתנחם עליך וכבר שתה עליך כוס תנחומין. 
ועתה בני שמע בקלי וקום ברח לך, וישבת עמו ימים אחדים , כתיב : ויעבד יעקב ברחל שבע שנים ויהיו בעיניו כימים אחדים, אמר רבי חנינא בר פזי נאמר כאן אחדים ונאמר להלן אחדים, מה להלן אחדים שבע שנים, אף אחדים שנאמר כאן שבע שנים. עד אשר תשוב חמת אחיך, אמו בצדקתה אמרה עד אשר תשוב חמת אחיך, והוא לא עשה כן אלא : ויטרף לעד אפו ועברתו שמרה נצח. ריש לקיש אמר עוברתיה ונחרתיה לא זיעא מפומיה : למה אשכל גם שניכם. 
ותאמר רבקה אל יצחק קצתי בחיי , אמר רב הונא התחילה גורפת מחוטמה ומשלכת, אם לקח יעקב מבנות חת כאלה, קופחת זו לזו וזו לזו. 
ויקרא יצחק אל יעקב ויברך אתו , רבי אבהו אמר לפי שהיו הברכות מפקפקות בידו, והיכן נתאוששו בידו, כאן, ויקרא יצחק אל יעקב. אמר רבי אלעזר אין קיום הגט אלא בחותמיו, שלא תאמר אלולי שרמה יעקב באביו לא נטל ברכותיו, תלמוד לומר: ויקרא יצחק אל יעקב ויברך אתו, אמר רבי ברכיה משל לבן מלכים שהיה חותר לאביו לטל לטרא אחת של זהב, אמר לו למה במטמוניות בוא וטל לך בפרהסיא, ויקרא יצחק אל יעקב ויברך אתו. ויצוהו, הזהירו על בנות ענר אשכול וממרא. : וישמע יעקב אל אביו ואל אמו, הדא הוא דכתיב : כל דרך איש ישר בעיניו, כל דרך איש ישר בעיניו זה שמשון, : ויאמר שמשון אל אביו אותה קח לי כי היא ישרה בעיני. : ושמע לעצה חכם, זה יעקב. וישמע יעקב אל אביו ואל אמו וילך. 
וירא עשו כי רעות בנות כנען וילך עשו אל ישמעאל , רבי יהושע בן לוי אמר נתן דעתו להתגיר. : מחלת, שמחל לו הקדוש ברוך הוא על כל עונותיו. : בשמת, שנתבסמה דעתו עליו, אמר רבי אלעזר אלו הוציא את הראשונות יפה היה, אלא : על נשיו, כאב על כאב. דבר אחר, כוב על כוב, תוספת על בית מלא. רבי יודן בשם רבי איבו אמר : בפשע שפתים מוקש רע ויצא מצרה צדיק, בפשע שפתים מוקש רע, ממרד שמרדו עשו וישמעאל בהקדוש ברוך הוא והכעיסו אותו, וכן נשיו שהכעיסו אותו, באת להם תקלה, ויצא מצרה צדיק, זה יעקב, : ויצא יעקב מבאר שבע וילך חרנה. 