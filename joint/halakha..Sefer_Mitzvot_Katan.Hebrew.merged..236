  <b>שלא </b>להעיד רשע שנאמר שמות כו אל תשת ידך עם רשע להיות עד חמס וגם אסור לעד כשר להצטרף עם עד רשע אפי' העדות אמת כך כתיב בספר המצות <i data-commentator="Haggahot Rabbeinu Peretz on Sefer Mitzvot Katan" data-order="1"></i> וכל איש שעבר עבירה דאורייתא פסיל דאורייתא עבר עבירה דרבנן פסול מדרבנן. ועד זומם למפרע הוא נפסל כאביי ופסול דאורייתא אין צריך הכרזה: ופסול דרבנן צריך הכרזה: ועדותו טוב הוא עד שיכריזוהו: ואלו הן הפסולין מלוי ברבית הלוה והמלוה: אבל העדי' שמא כשרים הם כי אינם סבורים לעשות עבירה. וכל מי שאינו סבור לעשות עבירה כשר לעדות ומפרחי יונים ומשחקי בקוביא: וסוחרי שביעית: ומשחקי בקוביא היכא שיש לו אומנות אחר' כשר והוסיפו עליה' החמסנים הלוקחים שלא מדעת בעלים: והרועים: אחד רועה בהמה דקה וא' רועה בהמה גסה: אבל מגדלי בהמה דקה כשרים בחוצה לארץ: ומוכסין פסולי' וסתם מוכ' פסול: וסתם גבאי כשר: וגנב ניסן וגנב תשרי לא שמיה גנב ובאריסי' בדבר מועט: ואוכלי צדקות של עכו"ם: אם אפשר להיות נזון בצנעה: ומבזה עצמו בפרהסיא פסול: ואם לאו כשר: <i data-commentator="Haggahot Rabbeinu Peretz on Sefer Mitzvot Katan" data-order="2"></i> ומשומד לדבר אחד לא הוי משומד לדבר אחר: ואם היה יודע בעדות קודם שנסתמה ונסתמה פסול: ואימתי חזרת משחק בקוביא משישברו פספסיהן מעצמם ויחזרו מעצמם שלא ישחקו עוד ואפילו בחנם: מאימתי חזרת מפריחי יונים משישברו הכלי' שהם צדים בהם ויחזרו בהם <i data-commentator="Haggahot Rabbeinu Peretz on Sefer Mitzvot Katan" data-order="3"></i> דאפי' במדבר לא עבדי <i data-commentator="Haggahot Chadashot on Sefer Mitzvot Katan" data-order="1"></i>. וכן טבח שהיה בודק לעצמו ויצאת טרפה מתחת ידו פסול עד שילך למקום שאין מכירים אותו ויוציא טרפה מתחת ידו בדבר חשוב ומשלו:  