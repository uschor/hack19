כי ה' אלהיך ברכך כאשר דבר לך. ומה דבר לך?  ברוך אתה בעיר וגו'. 
והעבטת גוים רבים. יכול תהא אתה לוה  [סלע] ומלוה  [שקל], כדרך שאחרים עושים? ת"ל: ואתה לא תעבוט. 
ומשלת בגוים רבים. יכול תהיה מושל באחרים ואחרים מושלים בך, כענין שנאמר : ויאמר אדני בזק שבעים מלכים וגו'? לכך נאמר: ובך לא ימשולו. 
בך. ולא באחרים. אביון תאב [תאב] קודם. 
אחיך. זה אחיך  [מאמך]. כשהוא אומר מאחד אחיך - מלמד שאחיך מאביך קודם לאחיך מאמך. 
 [באחד] שעריך. יושבי  [עירך] קודמים ליושבי עיר אחרת.  
כשהוא אומר  [באחד] שעריך, היה יושב  [במק"א ]  אתה מצווה לפרנסו, היה מחזר על הפתחים אין אתה זקוק  [לו][.] . 
[בארצך. יושבי ארץ ישראל קודמים ליושבי ח"ל. 
אשר ה' אלהיך נותן לך. מכל מקום.] 
לא תאמץ את לבבך. יש בן אדם שמצער, אם יתן אם לא יתן. 
ולא תקפץ את ידך. יש בן אדם שהוא פושט את ידו, וחוזר וקופצה. 
מאחיך האביון. אם אי אתה נותן לו, סופך ליטול הימנו. 
ומנין שאם פתחת פעם אחת,   [שסופך לפתוח] אפילו מאה פעמים? ת"ל: כי פתוח תפתח את ידך לו. 
והעבט . [זה שאין לו ואינו רוצה להתפרנס – נותנים לו לשם הלואה, וחוזרים ונותנים לו לשם מתנה. 
תעביטנו. זה שיש לו ואינו רוצה להתפרנס], נותנים לו [לשם מתנה]  [ונפרעים ממנו לאחר מיתה], דברי ר' יהודה. וחכמים אומרים, [יש לו ואינו רוצה להתפרנס – אין נזקקין לו. אין לו ואינו רוצה להתפרנס –] [אומרים] לו הבא משכון כדי להפיס דעתו. 
די מחסורו. אי אתה מצווה להעשירו. 
אשר יחסר לו. אפילו סוס ואפילו עבד. ומעשה בהלל הזקן שנתן לעני בן טובים, סוס אחד שהיה מתעמל בו ועבד אחד שהוא משמשו. 
שוב מעשה בגליל העליון, שהיו מעלים לאדם ליטרא בשר של ציפור בכל יום. 
לו. זו אשה, כעניין שנאמר: אעשה לו עזר כנגדו. 