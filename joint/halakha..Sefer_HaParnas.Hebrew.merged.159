<b>אסור </b>לרחוץ בחמין בכל גופו של אדם הן בשבת הן ביו"ט ואפילו הוחמו בע"ש ואפילו בקרקע אבל בחמי בראשית כגון חמי טבריא ודוגמתו בקרקע דווקא מותר אבל אם תחמו ביו"ט אסור לרחוץ בהן אבר אבר כדי שירחוץ בכך כל גופו אבל פניו ידיו ורגליו לחודייהו שרי ואפילו בכלי וכן אם הוחמו בע"ש ובקרקע למחר רוחץ בהן פניו ידיו ורגליו [הג"ה ובספר המצוות רמז ס"ו במצות לא תעשה פסק חמין שהוחמו מעיו"ט רוחץ בהן כל גופו ביו"ט שלא גזרו על דבר זה אלא בשבת: 
