זאת התשובה השיב רבינו משולם נ"ע למינין שאינן מדליקין נרות בבתיהם בשבת מפני שאומר הפסוק שמות לה ג לא תבערו אש בכל מושבותיכם ביום השבת והשיב להם כך כתיב בראשית ב ג ויברך אלהים את יום השביעי אין אנו יודעים במה ברכו אלא ממה שאנו רואים בקללות שקלל איוב את יומו שקללו בחשיכה שנאמר הלילה ההוא יקחהו אופל וגומר יקו לאור ואין מכלל שהברכה שברך הקב"ה השבת היא אורה שהיא שלום הבית. וכל מה שאמר איוב בקללה יש לומר להפך גבי שבת לברכה. באיוב כתיב איוב ג ז אל תבא רננה בו מכאן שיש לו לאדם לרנן בשבת בשירות ובתשבחות: