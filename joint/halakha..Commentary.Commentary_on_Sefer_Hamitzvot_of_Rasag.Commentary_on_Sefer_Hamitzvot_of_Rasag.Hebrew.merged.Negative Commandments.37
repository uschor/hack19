<b>ורבי מדון. </b>כבר כתבתי לעיל עשין צ"ו דכוונת רבינו הגאון בזה ללאו דלא תהי' אחרי רבים לרעות. שמנאוהו הבה"ג והרמב"ם וסייעתם ז"ל. אף דלא מנה רבינו הגאון ז"ל לאו זה באזהרותיו אשר על סדר עשרת הדברות. וגם מפירושו עה"ת שהביא הראב"ע ז"ל בפרשת משפטים. נראה דס"ל דהך קרא אינו ממנין הלאוין כמש"כ שם עיי"ש. מ"מ הדבר מוכרח דכאן ס"ל לרבינו הגאון דהוא נמנה במנין הלאוין כדעת שאר ראשונים ז"ל. ומה שהקשינו לעיל שם דלפי מה שמנה רבינו הגאון ז"ל שם עשה דאחרי רבים להטות. מוכרח ממתניתין דרפ"ק דסנהדרין דלא תהי' אחרי רבים לרעות אינו אלא שלילה ולא אתי ללאו. דאל"כ היכי קאמר א"כ למה נאמר אחרי רבים להטות. והא איצטריך לעשה עיי"ש. נראה דאפשר לומר דהכי קאמר. ממשמע שנאמר לא תהי' אחרי רבים לרעות שומע אני שאהי' עמהם לטובה. כלומר דאיכא מצוה ללכת אחר הרוב לטובה. דאם איתא דאפי' לטובה אינו אלא רשות ללכת אחר הרוב א"כ פשיטא דלרעה אסור ללכת אחר הרוב. מדכתיב ושפטו העדה והצילו העדה. דמחייבינן למיהדר בתר זכותא בדיני נפשות. ואין לנו להוציא את זה להורג משום הרוב שאינו אלא רשות ללכת אחריו. ומדאיצטריך קרא להזהיר שלא ללכת אחר הרוב לרעות. שמעינן דבעלמא. דהיינו לטובה. איכא מצוה וחיובא ללכת אחרי הרוב. וא"כ למה נאמר אחרי רבים להטות. ע"כ לא אתי אלא לומר דלא כהטייתך לטובה הטייתך לרעה. הטייתך לטובה ע"פ אחד וכו'. ובזה אתו שפיר גם דברי שאר ראשונים ז"ל המונים עשה דאחרי רבים להטות וגם לאו דלא תהי' אחרי רבים לרעות. כמש"כ שם עיי"ש: 
