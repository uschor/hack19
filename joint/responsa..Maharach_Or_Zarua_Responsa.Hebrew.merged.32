<b>מדאמר </b>בירושלמי פ"ק דביצה שירי פתילה ושירי מדירה ושירי שמן שכבו בשבת מהו להדליק בי"ט רב ורב חנינא תרווייהו אמרין אסור ור' יוחנן אמר מותר, ופי' בספר התרומה וכן בספר המצות מטעם הכנה דכבוי הפתילה והלפידים הוו הכנה. שיותר טוב להדליק על ידי שכבר דלקו וכבו וגם השמן כתב בספר המצות שמצטלל יותר על ידי שהודלקה כבר, ולפי זה אין תקנה במה שיעשה פתילות אחרות כי גם שירי השמן אסור להדליקן. ושמא ע"י ביטול שיטיף שמן שלא דלק עדיין לתוך הכלי ויבטל בו שמן שהוכן שרי כמו עצים שנשרו מן הדקל לתוך התנור פ"ק דביצה דף ד' ומ"מ נראה דשירי פתילה ושמן שכבו בי"ט מותר להדליקו לצורך השבת כשהולכין בערב לבית הכנסת דע"כ אותה הדלקה לצורך יום טוב היא דאי לאו הכי האיך אנו מדליקין אפילו אותם שכבו נ"ל שצ"ל שלא כבו והא קיימא לן דאית לן הכנה דרבה ולא שרינן לאפות ולבשל מיום טוב לשבת אלא משום הואיל והכנה משכחת לה כשהוא כבר כל כך סמוך לחשיכה שבוודאי לא יבואו אורחין וא"כ גם כאן אם אין שייך כאן הואיל האיך נדליק מי"ט לשבת והלא אית לן הכנה דרבה אלא ע"כ הדלקה זו לצורך י"ט היא והוא מכין לעצמו אכן אם חל ר"ה ביום ה' וביו' ו' וכבו ביום ראשון אסור להדליקו ביום שני, ובנרות שאנו מדליקין בבית לפני השולחן איני יודע טעם כי מאי שייך כאן הואיל והא אי מקלעי ליה אורחין לאכול בי"ט לא יהנו מאלו הנרות כלום דהן עוד היום גדול ושמא אחר שקבלו שבת עליהם ועוד היום גדול כשבאין לאכול אחר שיצאו מבית הכנסת מ"מ לא פקע קדושת י"ט אלא שניתוסף קדושת שבת והואיל וכן תהא הדלקה זו צורך יו"ט והוא מכין לעצמו. צריך ליתן טעם לפי דברי רבותינו ז"ל שמחשיבין הכיבוי הכנה ואוסרים להדליק בי"ט שירי שמן ופתילה שכבו בשבת וא"כ אפילו אם כבו בי"ט עצמו יאסרו גזירה משום יו"ט שחל להיות אחר השבת, וחילק לי חבר ושכחתי שמו דביצה שנולדה בי"ט שאחר השבת ודאי אסורה ואין שום ביצה שנולדה היום ביום טוב שאחר השבת היתר דכולהו מאתמול גמרי אבל שירי פתילה ושמן שכבו בי"ט שאחר השבת מותרין ואין אסורין אלא אותם שכבו אתמול בשבת ובשביל אלו אין שייך לאסור אותם שכבו היום וכמדומה לי שהר' עובדיה אמר לי כן ויפה כיון. 