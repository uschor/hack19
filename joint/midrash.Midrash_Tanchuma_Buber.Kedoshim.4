 קדושים תהיו כי קדוש אני. א"ל הקב"ה היו קדושים כשם שאני קדוש בכל דבר, ראה מה כתיב כי אלהים קדושים הוא , מהו כרי אלהים קדושים הוא, פסוק זה פתח הוא למינין שנראה כשתי רשויות, שאלו המינין את ר' שמלאי מהו כי אלהים קדושים, אין אתם אומרים שהוא רשות אחד, הרי שתי רשויות הן, אמר להם שוטים שבעולם , אילו אמר כי אלהים קדושים הם, אתם אומרים שתי רשויות הם, , אמר ר' ברכיה בשם ר' אבא מהו קדושים הוא, שהוא קדוש בכל מיני קדושות, כיצד אמר ר' אחא בר חנינא דבורו בקדושה, שנאמר אלהים דבר בקדשו , דרכו בקדושה, שנאמר אלהים בקדש דרכך , נראה בקדושה, שנאמר כן בקדש חזיתיך , קילוסו בקדושה שנאמר מי כמוכה נאדר בקדש . חשיפת זרועו בקדושה, שנאמר חשף ה' וגו' , הוי קדושים הוא, שהוא קדוש בכל מיני קדושות.