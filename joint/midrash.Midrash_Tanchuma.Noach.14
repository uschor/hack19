‎ויטע כרם. זה אחד מארבעה שהתחילו בארבעה דברים. נח התחיל בנטיעה, דכתיב: ויטע כרם. ובארירה, ארור כנען. ובעבדות, עבד עבדים יהיה לאחיו. ובשכרות, וישת מן היין וישכר.
ואברהם התחיל בזקנה, וביסורין, ובפנדק, ובליגטא. התחיל בזקנה, שהיו האב והבן נכנסים לעיר ולא היו מכירים הזקן לכבדו, והיה אברהם מצטער. אמר לפניו, רבונו של עולם, מה הפרש בין אב לבן? אמר לו הקדוש ברוך הוא, חייך, אני מתחיל בך, שנאמר: ואברהם זקן .
וביסורים, אמר אברהם לפני הקדוש ברוך הוא, רבונו של עולם, אלולי נתת שלוה לדור המבול, לא היו מכעיסין ומורדין ואומרים סור ממנו . אמר לו: ממך אני מתחיל. לפיכך נתיסר בבנו, שנאמר: ויגדל הילד ויגמל .
רבי אושעיא ורבי אבין. חד אמר, שנגמל מיצר הטוב. וחד אמר, שנגמל מיצר הרע.
בפנדק, שנאמר: ויטע אשל . רבי נחמיה אומר, אילן שאל הן האותיות, שהיה אדם נכנס אצלו והוא אומר לו: מה אתה מבקש, שאל ואני נותן לך. ועשה פנדק בפרשת דרכים.
בליגטא, שנאמר: ולבני הפילגשים אשר לאברהם נתן אברהם מתנת וגו' .
משה התחיל בכהנה, ובדוכן, ובקרבנות, ובתורה. בכהנה, ששמש בכהנה גדולה בשבעת ימי המלואים. ובדוכן, שהעמיד אלעזר בן אהרן על הדוכן, שנאמר: ונשיא נשיאי הלוי אלעזר וגו' . בקרבנות, שנאמר: ויקטר משה את הראש וגו' . בתורה, שנאמר: ואתנה לך את לחת האבן והתורה והמצוה . בלעם, התחיל בקביא, בבלורית, בקסמים, ובזנות. הוי, נח אחד מארבעה שהתחילו בארבעה דברים אלו.