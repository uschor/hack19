<big><strong>תטו.</strong></big><br><b>מרשות</b> האל הגדול הגבור והנורא. ומרשות מפנינים ומפז יקרה. ומרשות סנהדרי גדולה קדושה ובחירה. ומרשות ראשי ישיבות ואלופי התורה. ומרשות זקנים ונערים יושבי השורה. אפתח פי בשירה וזמרה להודות ולהלל לדר בנהורה. שהחיינו וקיימנו ביראתו התורה. המשמחת לב ועינים מאירה. הנותנת חיים ועושר וכבוד ותפארה. לאוהביה ולשומריה בציווי מורא. לעוסקיה ולנוצריה באהבה ומורא. ובכן יהי רצון מלפני הגבורה. לתת חיים חן וחסד ונזר ועטרה. לפלוני בר פלוני הנבחר להשלים את התורה. לאמצו לברכו לגדלו בתלמוד תורה. לדרשו לחיים להדרו לוועדו בתוך חבורה. לזכותו לחסנו לטכסו בטכס אורה. ליישרו לכלכלו ללמדו לקח טוב וסברה. למלטו לנשאו לסעדו בסעד ועזרה. לעדנו לפרנסו לצדקו בתוך עם נברא. לקרבו לרחמו לשמרו מכל צרה. לתקפו לתמכו לתממו ברוח נשברה. לראות בנים ובני בנים עוסקים בתורה. ומקיימי מצות בתוך אום ברה. ויזכה לשמוח בשמחת בית הבחירה. כניבא ישעיה מלא רוח עצה וגבורה. שמחו את ירושלים וגילו בה מהרה. שישו אתה משוש כל המתאבלים עליה באבלה וצרה: עמוד עמוד ר' פלוני בר' פלוני מתוך קהל הקדוש הזה והשלם את התורה: