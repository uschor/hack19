<b>מרוב </b>כתיבות מרובות. חבילות תשובות. לכל סביבות לא מצאה ידי לכתוב את כל אשר עם לבבי. לכן באתי בקצרה. נראה כי שמעון חייב לסתור בניין שלו מה שבנה נגד חלון של ראובן דהחלונות מכנגדן חייב להרחיק ד' אמות כיון דמיחה לאלתר כשבנה שידע שהיה בונה כנגדו. ואף אם היה שמעון מביא עדים שלא מיחה לאלתר. אם לא היה בא מחמת טענה כגון דאמר אתה מכרת לי אתה נתת לי כח בקנין לבנות כנגדו אלא אמר לא אמר לי אדם מעולם אינה חזקה. ואפילו אם החזיק כך כמה שנים. דהא אמרינן ולסתום לאלתר הוי חזקה. משמע לאלתר דלסתום כמו ג' שנים דלפתוח. מה להלן בחזקה שיש עמה טענה. אף כאן בלאלתר בחזקה שיש עמה טענה ובשבועה. דאף על גב דאין נשבעין על הקרקעות הני מילי שבועה דאורייתא דאין נשבעין. אבל מדרבנן נשבעין. ודלא כפירוש רש"בם בשמעתתא דרבה בר שרשום אלא כפירוש רבינו האי ז"ל. וראיה מפרק הכותב כתובות דף פט גמרת הפוגמת כתובתה. וכן כתב בעל העיטור דהא דאמרינן לסתום לאלתר הוי חזקה היינו בטעמא כדפרישית. וזה לשונו. אמר רב ולסתום לאלתר הוי חזקה. ודוקא בטענה. ואף על גב דלפתיחת חלון בעינן ג' שנים הכא לאלתר וכן הלכתא עד כאן לשונו. ואין חלוק בין חלון העשוי לאורה בין שהוא קטן דהא קיימא לן לאורה אפילו כל שהוא הוי חזקה כפירוש ר"ת: ובעל העיטור כתב דשיעור חלון העשוי לאורה דאמרינן דכל שהוא הוי חזקה כגון דלא הוי בציר מטפח. וזה לשונו. ומצאתי בירושלמי בסוף גמרת חזקת הבתים סעד לדבריו היו פתחים חמשה זה לפנים מזה שיעור כולם מלא מקדח ודא מסייע ליה דאמר גבי חלון שהיא פתוחה לא נעשית אלא להכניס האורה מכאן שיש לה חזקה ואינה מביאה את הטומאה. ודוקא שניכר עיקר עשייתו לאורה כגון צר מבחוץ ורחב מבפנים אבל אם הוא שוה אינה חזקה. והכל תלוי בראיית הדיינים. עד כאן לשונו. אלמא דמדמי חזקה לטומאה. וגבי טומאה תנן במסכת אהילות. העושה מאור בתחילה חישב עליו לתשמיש שיעורו כפותח טפח. 