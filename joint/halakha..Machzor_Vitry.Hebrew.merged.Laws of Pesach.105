<b>הילכות העומר.</b><br>קה.<b>העומר</b> שהיו ישר' עושין היו ארבעים ושלש בצים וחומש ביצה. כמשקל אילו הבצים כך משקל עומר ומן שיעור כזה חייב להפריש חלה: קודם היו חוקרין בארץ ישראל על העומר באיזה מקום ימצא תחילה. והיו קוצרין אותו בערב הפסח. וממחרת הפסח היו מקריבין אותו לפני הארון מבחוץ. ונוטלו הכהן ומרימו. ומוליכו ומביאו. והיה טוחנו. ועושה ממנו לחם. ונותנו אל כהן גדול ואוכלו. ואחר כך היו החיטין מותרין לקצר ולאכל לכל ישראל. והעומר הזה מן חלק אחד של שדה היו מביאין אותו. אבל ביכורים של פירות כל זמן שרואים אותו אחד ואחד מישר' בגנו ובכרמו התאנים והענבים או כל מיני פירות המבכרות תחילה היה עושה בה סימן. ואחר כך ממלא את הטנא ומביאו לכהן. ומקריבו לפני הארון בחוץ. ומרימו ומוליכו. ומביאו ואוכלו הכהן עם כל אנשי ביתו. ומותרים כל אחד ואחד כפירותיו: סליק: ע"כ:<b>למחר</b> מברכין כמו כן לגמור את ההלל. ומוציאין שתי תורות. וקורין שור או כשב. עד וידבר משה את מועדי י"י אל בני ישראל: ומפטיר קרי כדאתמול. ומפטיר במלכים. בן שמנה שנה יאשיהו עד ואחריו לא קם כמוהו: אשרי: קדיש: ומתפללים כיום ראשון: זו היא תפילת מוסף של שני ימים הראשונים: ומשעברו שוב אין מברכין לגמור את ההלל אלא לקרות. לפי שאין חלוקין בקורבנותיהם. ואל יאמר מפני  חטאינו. אילו הפסוקים. ובחמשה עשר. וביום הראשון. אלא כאמור. והקרבתם: ויגמור הפרשה. וביום השביעי בכלל. להעיד על החג הבא לפניו. ועוד שאין משיירין בפרשה פחות משלשה פסוקין. אבל היאך תקרא ובחדש הראשון להיות ארבעה עשר וחמשה עשר וכבר הלכו להם: