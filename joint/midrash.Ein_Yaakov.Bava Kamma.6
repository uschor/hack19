בבא קמא פרק ו - תניא, אמר רבי יהושע: ארבעה דברים, העושה אותם פטור מדיני אדם וחיב בדיני שמים, ואלו הן: הפורץ גדר בפני בהמת חברו, והכופף קמתו של חברו בפני הדלקה, והשוכר עדי שקר להעיד, והיודע עדות לחברו ואינו מעיד לו.
טז  [אליעזר] זעירא הוה סיים מסאני אוכמי  [וקאי] בשוקא דנהרדעא. אשכחוה דבי ריש גלותא, ואמרי ליה: מאי שנא הני מסאני? אמר להו: דקא מאבילנא אירושלם. אמרו ליה: את חשיבת לאתאבולי אירושלם? סבור, יוהרא הוא, אתיוה וחבשוה. אמר להו: גברא רבה אנא. אמרו ליה: מנא ידעינן? אמר להו: או אתון בעו מינאי מלתא, או אנא איבעי מיניכו מלתא. אמרו ליה: בעי את. אמר להו: האי מאן דקץ כופרא, מאי משלם? אמרו ליה: משלם דמי כופרא. והא הוו תמרי?  [אמרו ליה:] משלם דמי תמרא. אמר להו: והא, לאו תמרי שקיל מיניה? אמרו ליה: אימר לן את. אמר להו: בששים. אמרו ליה: מאן אמר כותיך? אמר להו: הא שמואל חי ובית דינו קים, שדרו קמיה דשמואל, אמר להו: שפיר קאמר לכו: בששים, ושבקוהו.
יז אמר רבי שמואל בר נחמני, אמר רבי יונתן: אין פורענות באה לעולם אלא בזמן שהרשעים בעולם, ואינה מתחלת אלא מן הצדיקים תחלה, שנאמר:  "כי תצא אש ומצאה קוצים", אימתי אש יוצאה? בזמן  [שהקוצים] מצויין לה, ואינה מתחלת אלא מן הצדיקים תחלה, שנאמר:  "ונאכל גדיש", "ואכל גדיש" לא נאמר, אלא: "ונאכל גדיש", שנאכל גדיש כבר. תני רב יוסף: מאי דכתיב:  "ואתם לא תצאו איש מפתח ביתו עד בקר". כיון שנתן רשות למשחית, אינו מבחין בין צדיקים לרשעים. ולא עוד אלא שמתחיל מן הצדיקים תחלה, שנאמר:  "והכרתי ממך צדיק ורשע". בכי רב יוסף: כולי האי נמי לאין דומין? אמר ליה אביי: טיבותא הוא לגביהו, דכתיב:  "כי מפני הרעה נאסף הצדיק". אמר רב יהודה, אמר רב: לעולם יכנס אדם בכי־טוב ויצא בכי־טוב, שנאמר:  "ואתם לא תצאו איש מפתח ביתו עד בקר". תנו רבנן: דבר בעיר, כנס רגליך, שנאמר: "ואתם לא תצאו איש מפתח ביתו עד בקר", ואומר:  "לך עמי בא בחדריך וסגר דלתך בעדך", ואומר:  "מחוץ תשכל חרב ומחדרים אימה". מאי 'ואומר'? וכי תימא: הני מילי, בליליא, אבל ביממא לא, תא שמע: "לך עמי בא בחדריך וסגר דלתך בעדך". וכי תימא: הני מילי [היכא] דליכא אימה מגואי, אבל היכא דאיכא אימה מגואי, כי נפיק יתיב ביני אינשי בצותא דעלמא, טפי מעלי, תא שמע: "מחוץ תשכל חרב ומחדרים אימה", אף על גב ד'מחדרים אימה', 'מחוץ תשכל חרב'. רבא, בעידן ריתחא הוה סכר כוי, דכתיב:  "כי עלה מות בחלונינו". תנו רבנן: רעב בעיר, פזר רגליך, שנאמר:  "ויהי רעב בארץ, וירד אברם מצרימה לגור שם", ואומר:  "אם אמרנו: נבוא העיר, והרעב בעיר, ומתנו שם". מאי 'ואומר'? וכי תימא: הני מילי, היכא דליכא ספק נפשות, אבל היכי דאיכא ספק נפשות, לא, תא שמע:  "לכו ונפלה אל מחנה ארם, אם יחיונו נחיה". תנו רבנן: דבר בעיר, אל יהלך אדם באמצע הדרך, מפני שמלאך המות מהלך באמצע הדרכים. דכיון דיהיבא ליה רשותא, מסגי להדיא. שלום בעיר, אל יהלך אדם בצדי דרכים, דכיון דלית ליה רשותא, מחבא חבויי ומסגי. תנו רבנן: דבר בעיר, אל יכנס אדם יחידי לבית הכנסת, שמלאך המות מפקיד שם כליו. והני מילי, היכא דלא קרו ביה דרדקי, ולא מצלו ביה עשרה. תנו רבנן: כלבים בוכים, מלאך המות  [בא לעיר]. כלבים משחקים, אליהו [הנביא] בא לעיר. והני מילי, דלית בהו נקבה.
יח יתיב רב אמי ורב אסי קמיה דרבי יצחק נפחא, מר אמר ליה: לימא מר שמעתתא, ומר אמר ליה: לימא מר אגדתא. פתח למימר אגדתא ולא שביק מר. פתח למימר שמעתתא ולא שביק מר. אמר להם: אמשל לכם משל, למה הדבר דומה? לאדם שיש לו שתי נשים, אחת ילדה ואחת זקנה, ילדה מלקטת לו לבנות, זקנה מלקטת לו שחורות, נמצא קרח מכאן ומכאן. אמר להם: אי הכי אימא לכו מלתא דשויא לתרויכו:  "כי תצא אש ומצאה קצים", 'תצא', מעצמה, "שלם ישלם המבעיר את הבערה", אמר הקדוש ברוך הוא: עלי לשלם את הבערה שהבערתי, אני הצתי אש בציון, שנאמר:  "ויצת אש בציון ותאכל יסדתיה", ואני עתיד לבנותה באש, שנאמר:  "ואני אהיה לה, [נאם ה'] חומת אש סביב, ולכבוד אהיה בתוכה". שמעתתא, פתח הכתוב בנזקי ממונו וסים בנזקי גופו, לומר לך: אשו משום חציו.
יט "ויתאוה דוד, ויאמר: מי ישקני מים מבאר בית לחם אשר בשער. ויבקעו שלשת הגברים [במחנה פלשתים, וישאבו מים מבאר בית לחם אשר בשער" וגו'].  מאי קא מיבעיא ליה? אמר רבא [אמר רב נחמן]: "טמון באש" קא מיבעיא ליה, אי כרבי יהודה, אי כרבנן, ופשטו ליה מאי דפשטו ליה. רב הונא אמר: גדישים דשעורים דישראל הוו, דהוו מטמרי פלשתים בהו, וקא מיבעיא ליה: מהו להציל עצמו בממון חברו? שלחו ליה: אסור להציל עצמו בממון חברו, אבל אתה, מלך אתה, [ומלך] פורץ לעשות  [לו] דרך ואין מוחין בידך. ורבנן ואיתימא רבה בר מרי אמר: גדישים דשעורים דישראל הוו, וגדישים דעדשים דפלשתים, וקא מיבעיא להו: מהו לטל גדישים של שעורים דישראל, לתן לפני בהמתו, על מנת לשלם גדישים של עדשים דפלשתים? שלחו ליה:  "חבל ישיב רשע, גזלה ישלם". אף על פי ש"גזלה משלם", רשע הוא, אבל אתה, מלך אתה, [ומלך] פורץ לעשות  [לו] דרך ואין מוחין  [בידו].
[בשלמא למאן דאמר: הני תרתי, הינו דכתיב:  "ולא אבה [דוד] לשתותם", אמר: כיון דאיכא איסורא לא ניחא לי. אלא למאן דאמר]: "טמון באש" קא מיבעיא ליה, מכדי, גמרא הוא דשלחו ליה, מאי: "לא אבה דוד לשתותם"? דלא אמרינהו משמיהו. אמר: כך מקבלני מבית דינו של שמואל הרמתי: כל המוסר עצמו למות על דברי תורה, אין אומרים דבר הלכה משמו.
אמר ליה רב אדא בריה דרב אויא לרב אשי: מה בין 'גזלן' ל'חמסן'? אמר ליה: 'חמסן', יהיב דמי, 'גזלן', לא יהיב דמי. אמר ליה: יהיב דמי, 'חמסן' קרית ליה?! והא אמר רב הונא: תליוה וזבין, זביניה זבינא? לא קשיא, הא דאמר, רוצה אני, הא דלא אמר רוצה אני.