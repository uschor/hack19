<b>ואם </b>ליקט גוי פירות ביו"ט ראשון בשביל ישראל או צד דגים חיה ועוף צריך להמתין בכרי שיעשו בחול למוצאי יו"ט שני כדי שלא ירויח במעשה יו"ט ואם נלקטו או ניצודו בשביל גוי וכן ביצה שנולדה ביו"ט ראשון הכל מותר ביו"ט שני מיד וה"מ בפסח שבועות סוכות אז הם מותרים אבל יו"ט של ר"ה דקדושה אחת הן נולדה בזה אסורה בזה וכן הפירות והדגים והעופות אסורין עד מוצאי יו"ט שני מיד וכן יו"ט הסמוך לשבת בין מלפניו בין מלאחריו אף דשני קדושות הן ביצה שנולדה בזה אסורה בזה ואסורה לטלטלה וכן פירות ועופות ודגים אסורין עד החול מיד: 
