 ד"א ויהי ביום כלות משה, אמר ר' יוחנן מהו ביו כלות, לשון כילוי, ביום שהוקם המשכן נתכלו המזיקין מן העולם, שעד שלא הוקם את המשכן היו מזיקין מצויין בעולם, כשהיה משה עולה בהר, היה אומר המזמור הזה, יושב בסתר עליון , שישב בסתרו של הקב"ה, בצל שדי יתלונן , שלן שם ק"כ יום, אומר לה' מחסי , שהוא מחסי ועשו לי כחומה, אלהי אבטח בו , א"ל הקב"ה בי בטחת,  אני עומד לך, כי הוא יצילך מפח יקוש , , ממצודתו של צייד, תחת כנפיו תחסה צנה וסוחרה אמתו , אמר ריש לקיש צינה אני נעשה לכל מי שהוא סוחר בתורה, לא תירא מפחד לילה ,  שהיו מתייראין, מחץ יעוף יומם. אמר רבי ברכיה הכהן , יש מזיק שהוא פורח כעוף, וקושט כחץ, מדבר באפל יהלוך מקטב ישוד צהרים , זה קטב מרירי, שכל מי שרואה אותו אין לו חיים  בין אדם בין בהמה ובין חיה, כיצד עשוי, ראשו דומה לעגל, וקרן אחת יוצאה מתוך מצחו, והוא שולט משבעה עשר בתמוז עד תשעה באב לפיכך כתיב מקטב ישוד צהרים, לא תאונה אליך רעה ונגע לא יקרב באהליך , עד אהליך, הוי עד יום שהוקם המשכן היו המזיקים מצויין, וביום שהוקם המשכן נתכלו, אמר   מה לי ללמד מספר תהלים, נלמד ממקומו, יברכך ה' מן המזיקין, וישמרך מכל רע, אימתי ביום שהוקם המשכן, ויהי ביום כלות משה.