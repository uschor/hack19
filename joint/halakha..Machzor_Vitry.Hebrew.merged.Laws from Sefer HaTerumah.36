<b>דין</b> תולעים שהן בחתיכת בשר או בחתיכת דג שבאו מחיי הבהמה והדג שאסורין. ואותם שבאו לאחר שחיטה מחמת סירחון הבשר או הגבינה מותרין לאחר שמתו. אבל אם מחיים פירשו על הבשר אסורין לעולם. כמו פירש על גב תמרה. ולהא לא חיישינן דבשעה שמדיח הבשר במים יבאו על הבשר בחוץ אם היו בחוץ נופלין. ואם תולעים הגדילים בכלים שבמים. וכן במים המכונסין שעל הארץ שמותר לשתותן אפי' פירשו בדופני הכלים והגומא בפנים. וכן יבחושין קטנים הגדילים בשכר או ביין שמותר לשתותן עם המשקה. ואם סינן השכר או יין דרך מטלית או תבן ופרחו שם אסורין: