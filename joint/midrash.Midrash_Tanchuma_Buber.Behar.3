וכי תמכרו ממכר לעמיתך  אל תונו . שלא תהיו מונים זה לזה, שאף אני מכרתי, אימתי בשעה ששמר אברהם מצותיו של הקב"ה, עד שלא ניתנה התורה שמרה אברהם אבינו , כיון שראה הקב"ה היאך חיבב אברהם את המצות, התחיל מקנה לו העליונים והתחתונים, שנאמר ברוך אברם לאל עליון  , אמר הקב"ה כל העולם כולו שלי הוא, ומכרתי אותו לאברהם, על ששימר מצותי, ואתם גרמתם בעונותיכם] לי להיות  לתושב ששכר בית מבעליו, שכן ירמיה אמר למה תהיה כגר בארץ , וכשחטאתם לפני מכרתי אתכם, שנאמר תמכור עמך בלא הון וגו' , לפיכך אם צריך אדם למכור בית או שדה או חפץ, לא תהיו מונין זה את זה. לכך נאמר לא תונו איש את אחיו , ולא תונו איש את עמיתו .