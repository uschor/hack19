<big><strong>נג.</strong></big><br><b>והיכא</b> דאכל ומספקא ליה אי בריך אי לא ברך. אי משבעת המינין אכל דמחייבינן ברכה דאוריית'. ארץ חטה. וכת' ואכלת ושבע' וברכת. אי מספקא ליה ליהדר וליבריך. ואי משאר מינין. על כל דחיובא דברכה דילהון מדרבנן. הא מספיק' לא הדר מברך. מה טע' הא דאוריית'. והא דרבנן. והיכא דשרא המוציא ובצע אסיר ליה לאשתעויי עד דטעים אותה פרוסה: ואי אשתעי מקמי דליטעום אותה פרוסה הדר מברך ואי לא מברך קאכיל פרוסה בלא ברכה: אמר רב יהודה בר שמואל בר שילת משמיה דרב אין המסובין רשאין לטעום עד שיטעום הבוצע. תניא הבוצע פושט ידיו תחילה. ואם בא לחלוק כבוד למי שגדול הימנו. הרשות בידו: רבה בר חנה הוה עסיק ליה ליבריה בי רב הונא בר קטינא קדים והוה מתני ליה לבריה אין הבוצע רשאי לאכול עד שיכלה אמן מפי העונין: א"ר יוחנן משום ר' שמעון בעל הבית בוצע ואורח מברך. בעל הבית בוצע. בדי שיבצע בעין יפה. ואורח מברך. כדי שיברך בעל הבית. דכת' וברכת את אלקיך. את. לירבות בעל הבית. דאתין לרבות. כדאמר בכל שעה: