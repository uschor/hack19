<b>לאה </b>שתבעה את ראובן מה אתה עושה בתוך שלי כי בעלי ירשו מאביו ואני אגבהו בכתובתי. וראובן השיב קניתיו מחמיך ושטר יש לי ועידי חזקה ואמרו לו תראה שטרך והוציאו והיה כתוב בו שקנאו מחמותו לאחר מות חמיה שהגבוה ב"ד בכתובתה. ישאלוהו למה לא טענת האמת. והשיב יש כ"ג שנים שקניתיו ושכחתי העניין וכסבור הייתי שכך היה עד ראותי השטר. נראה בעיני שהקרקע בחזקת ראובן היא ואין להוציאה מידו. וא"עג דפיו מכחיש לשטרא. לא דמי כלל לכל האומר לא לויתי כאילו אומר לא פרעתי דמי. דהתם בפרק שבועת הדיינים שבועות דף מא איהו לא אייתינהו להנך סהדי דאמרי אוזפיה ופרעיה. דבכל הספרים המדויקים גרסינן אתו סהדי ואמרי אוזפיה ופרעיה. ול"ג אזל ואייתי סהדי. אמנם דמי לכל מלתא דלא רמיא עליה דאיניש לאו אדעתיה דכיון דידע דאית ליה סהדי שהוא פטור אינו חושש באיזה לשון יפטור עצמו. ואין כאן בית מיחוש. ובודאי כך נ"ל הדין אפילו גבי עדים כדפרשתי. 