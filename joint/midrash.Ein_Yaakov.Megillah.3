מגילה פרק ג - כט משנה. הקורא את המגלה עומד ויושב, יצא. גמרא. תנא: מה שאין כן בתורה. מנא הני מילי? אמר רבי אבהו: דאמר קרא: "ואתה, פה עמד עמדי", ואמר רבי אבהו: אלמלא מקרא כתוב, אי־אפשר לאמרו, כביכול, שאפלו הקדוש ברוך הוא בעמידה.ואמר רבי אבהו: מנין לרב שלא ישב על גבי מטה, וישנה לתלמידיו על גבי קרקע? שנאמר: "ואתה פה עמד עמדי". תנו רבנן: מימות משה עד רבן גמליאל, היו למדין תורה מעמד. משמת רבן גמליאל, ירד חלי לעולם, והיו למדין תורה מישב. והינו דתנן: משמת רבן גמליאל, בטל כבוד תורה. כתוב אחד אומר: "ואשב בהר" וכתיב: "ואנכי עמדתי בהר". אמר רב: עומד ולומד, יושב ושונה. רבי חנינא אמר: לא עומד ולא יושב אלא שוחה. רבי יוחנן אמר: אין 'ישיבה' אלא לשון עכבה, שנאמר: "ותשבו בקדש ימים רבים". רבא אמר: רכות, מעמד, קשות, מישב.
פסקא. בשני ובחמשי ובמנחה בשבת קורין שלשה. כנגד מי? אמר רב אסי: כנגד תורה, נביאים וכתובים. רבא אמר: כנגד כהנים, לויים וישראלים. אלא הא דתני רב שימי: אין פוחתין מעשרה פסוקים בבית הכנסת, 'וידבר' עולה מן המנין. הני עשרה כנגד מי? אמר רבי יהושע בן לוי: כנגד עשרה בטלנין שבבית הכנסת. רב יוסף אמר: כנגד עשרת הדברות שנאמרו למשה בסיני. רבי לוי אמר: כנגד עשרה הלולין שאמר דוד בספר תהלים. ורבי יוחנן אמר: כנגד עשרה מאמרות שבהן נברא העולם, והי נינהו? 'ויאמר' דבראשית. הני, תשעה הוו? 'בראשית' נמי, מאמר הוא, דכתיב: "בדבר ה' שמים נעשו, וברוח פיו כל צבאם". אמר רבא: ראשון שקרא ארבעה משבח. שני שקרא ארבעה משבח. שלישי שקרא ארבעה משבח. ראשון שקרא ארבעה משבח, דתנן: בשלש קפות של שלש סאין, שבהן תורמין את הלשכה, והיה כתוב עליהן: א' ב' ג', לידע איזו מהן נתרמה ראשון, להקריב ממנה ראשון, שמצוה בראשון. אמצעי שקרא ארבעה משבח, דתניא: "אל מול פני המנורה יאירו", מלמד, שמצדד פניהם כלפי נר מערבי, ונר מערבי כלפי שכינה. ואמר רבי יוחנן: מכאן, שאמצעי משבח. ואחרון שקרא ארבעה משבח, משום: "מעלין בקדש ולא מורידין". רב פפא איקלע לבי כנישתא דאבי גובר, וקרא ראשון ארבעה, ושבחיה רב פפא. 
אמר רבי אלעזר: אין אדם חשוב רשאי לפל על פניו, אלא אם כן נענה כיהושע בן נון, דכתיב: "ויאמר ה' אל יהושע: קם לך" וגו'. תנו רבנן: 'קדה', על אפים, שנאמר: "ותקד בת שבע אפים ארץ". 'כריעה', על ברכים, וכן הוא אומר: "מכרע על ברכיו". 'השתחואה', זו פשוט ידים ורגלים, שנאמר: "הבוא נבוא אני ואמך ואחיך להשתחות לך ארצה?"!
פסקא. בשני וחמשי בשבת במנחה קורין שלשה וכו'. בראש חדש ובחלו של מועד קורין ארבעה וכו'. ביום טוב חמשה, ביום הכפורים ששה, בשבת שבעה וכו'. הני שלשה חמשה שבעה, כנגד מי? פליגי בה רבי יצחק בר נחמני וחד דעמיה ומנו? רבי שמעון בן פזי, ואמרי לה: רבי שמעון בן פזי וחד דעמיה ומנו? רבי יצחק בר נחמני. ואמרי לה: רבי שמואל בר נחמני. חד אמר: כנגד 'ברכת כהנים'. וחד אמר: כנגד 'שלשה שומרי הסף', 'חמשה מרואי פני המלך', 'ושבעה רואי פני המלך'. תני רב יוסף: שלשה, חמשה ושבעה. שלשה שומרי הסף. חמשה מרואי פני המלך. שבעה רואי פני המלך. אמר לו אביי: עד האידנא, מאי טעמא לא פריש לן מר? אמר לו: לא הוה ידענא דצריכיתו לי, ומי בעיתו מינאי מלתא ולא אמרי לכו?! אמר לו יעקב מינאה לרב יהודה: הני ששה דיום הכפורים, כנגד מי? אמר לו: כנגד ששה שעמדו מימינו של עזרא וששה משמאלו, שנאמר: "ויעמד עזרא הספר על מגדל עץ אשר עשו לדבר, ויעמד אצלו: מתתיה ושמע ועניה ואוריה וחלקיה ומעשיה על ימינו. ומשמאלו: פדיה ומישאל ומלכיה וחשם וחשבדנה זכריה משלם'. הני, שבעה הוו? הינו 'זכריה' הינו 'משלם'! ואמאי קרי ליה 'משלם'? דמשלם בעובדיה. 
ל משנה. סומא פורס על שמע, ומתרגם. רבי יהודה אומר: כל מי שלא ראה מאורות מימיו, לא יפרס על שמע. 
גמרא. תניא: אמרו לו לרבי יהודה: והלא הרבה צפו לדרש במרכבה ולא ראו אותה מימיהם? ורבי יהודה? התם, באבנתא דליבא תליא מלתא, והא קא מיכוין וידע. הכא, משום הנאה הוא, והא, לית ליה הנאה. ורבנן? אית ליה הנאה! כדרבי יוסי, דתניא, אמר רבי יוסי: כל ימי הייתי מצטער על מקרא זה: "והיית ממשש בצהרים, כאשר ימשש העור באפלה", וכי מאי אכפת ליה לעור בין אפלה לאורה? עד שבא מעשה לידי. פעם אחת הייתי מהלך באישון לילה ואפלה, וראיתי סומא שהיה מהלך בדרך, ואבוקה בידו. אמרתי לו: בני, אבוקה זו למה לך? אמר לי: כל זמן שאבוקה בידי, בני אדם רואים אותי, ומצילין אותי מן הפחתים, ומן הקוצים, ומן הברקנים. 
אמר רב אסי: חיפני ובישני לא ישא את כפיו. תניא נמי הכי: אין מורידין לפני התבה, לא אנשי בית שאן ולא אנשי בית חיפה ולא אנשי טבעונין, מפני שקורין ל'אלפין' 'עינין', ול'עינין' 'אלפין'.
משנה. האומר: "יברכוך וכו', על קן צפור יגיעו רחמיך" וכו', משתקין אותו. 
גמרא. מאי טעמא? פליגי בה תרי אמוראי במערבא, רבי יוסי בר אבין, ורבי יוסי בר זבידא; חד אמר: מפני שמטיל קנאה במעשה בראשית, וחד אמר: מפני שעושה מדותיו של הקדוש ברוך הוא רחמים, ואינן אלא גזרות. 
האומר: "ומזרעך לא תתן להעביר" וכו'. תנא דבי רבי ישמעאל: בישראל הבא על הכותית, והוליד ממנה בן לעבודה זרה, הכתוב מדבר.
תנו רבנן: יש נקראים ולא מתרגמין. יש נקראין ומתרגמין. ויש לא נקראין ולא מתרגמין. 'מעשה־בראשית' נקרא ומתרגם, פשיטא! מהו דתימא אתו לשיולי, מה למעלה? ומה למטה? מה לפנים? ומה לאחור? קא משמע לן. מעשה לוט ושתי בנותיו נקרא ומתרגם, פשיטא! מהו דתימא, ניחוש לכבודו דאברהם? קמשמע לן. מעשה תמר ויהודה נקרא ומתרגם, פשיטא! מהו דתימא, ליחוש לכבודו דיהודה? קמשמע לן, שבח הוא לו, דאודי. מעשה העגל הראשון נקרא ומתרגם, פשיטא! מהו דתימא, ליחוש לכבודן של ישראל? קא משמע לן, כל־שכן דניחא להו, דהויא להו כפרה. קללות וברכות נקראין ומתרגמין, פשיטא! מהו דתימא, ניחוש דילמא פיגא דעתיהו דצבורא, קא משמע לן. אזהרות וענשים נקראין ומתרגמין, פשיטא! מהו דתימא, ניחוש דילמא אתו למעבד מיראה? קא משמע לן. מעשה אמנון ותמר נקרא ומתרגם, מעשה אבשלום נקרא ומתרגם, פשיטא! מהו דתימא, ליחוש ליקריה דדוד, קא משמע לן. 
מעשה פילגש בגבעה נקרא ומתרגם, פשיטא! מהו דתימא ליחוש לכבודו דבנימין, קא משמע לן. "הודע את ירושלים את תועבתיה", נקרא ומתרגם, פשיטא! לאפוקי מדרבי אליעזר, דתניא: מעשה באדם אחד שהיה קורא למעלה מרבי אליעזר: "הודע את ירושלים את תועבתיה", אמר לו: עד שאתה בודק בתועבות ירושלים, צא בדק בתועבות אמך. בדקו אחריו, ומצאו בו שמץ פסול. ואלו נקראים ולא מתרגמין: מעשה ראובן נקרא ולא מתרגם. מעשה ברבי חנינא בן גמליאל שהלך לכבול, והיה קורא חזן הכנסת: "ויהי בשכן ישראל וגו', ויהיו בני יעקב שנים עשר", אמר לו למתרגמן: אל תתרגם אלא אחרון, ושבחוהו חכמים. מעשה העגל השני נקרא ולא מתרגם. ואיזהו מעשה העגל השני? מן: "ויאמר משה", עד "וירא משה". "ברכת כהנים" נקרא ולא מתרגם, מאי טעמא? משום דכתיב: 'ישא'. מעשה דוד ואמנון לא נקרין ולא מתרגמין. והאמרת: מעשה אמנון ותמר נקרא ומתרגם? לא קשיא, הא דכתיב: "אמנון בן דוד", הא דכתיב: "אמנון" סתמא. 
לא תניא, רבי שמעון בן אלעזר אומר: לעולם יהא אדם זהיר בתשובתו, שמתוך תשובה שהשיבו אהרן למשה פקרו המינין, שנאמר: "ואשלכהו באש, ויצא העגל הזה". תנו רבנן: כל המקראות הכתובים בתורה לגנאי, קורין אותן לשבח, כגון: 'ישגלנה/ ישכבנה'; 'בעפלים/ בטחורים'; 'חריונים/דביונים'. "לאכל את חריהם ולשתות את שיניהם", "לאכל את צואתם ולשתות את רגליהם". 'למחראות/ למוצאות'. רבי יהושע בן קרחה אומר: 'למחראות' כשמן, מפני שהוא גנאי לעבודת כוכבים. אמר רב נחמן: כל ליצנותא אסירא, בר מליצנותא דעבודת כוכבים, דשריא. דכתיב: "כרע בל קרס נבו", וכתיב: "קרסו כרעו יחדו, לא יכלו מלט משא" וגו'. רבי ינאי אמר מהכא: "לעגלות בית און, יגורו שכן שמרון. כי אבל עליו עמו, וכמריו עליו יגילו, על כבודו כי גלה ממנו". אל תקרי: 'כבודו' אלא 'כבדו'. אמר רב הונא בר מנוח משמיה דרב אחא בריה דרב איקא: שרי ליה לבר ישראל למימר לעובד כוכבים שקליה לעבודת כוכבים, ואנחיה בשי"ן תי"ו שלך. אמר רב אשי: האי מאן דסאני שומעניה, שרי ליה לבזוייה בגימ"ל ושי"ן. והאי מאן דשפיר שומעניה, שרי ליה לשבוחיה. ומאן דשבחיה, ינוחו לו ברכות על ראשו.