אחד תיקן עץ קטן להראות בו לנערים התיבות והאותיות טינדו''ר בלע"ז ובל"א טיי"ט העלצ"ל ולא עשאו משופע בסופו וחד שפי"ץ בל"א והראה בו התיבות והאותיות ואח"כ היה גוררו בקצהו כדי לשפע אותו והנגרר ממנו היה משליך לארץ א"ל אין לעשות כן אלא יתקן תחלה בקצהו דק ואחר כך יראה בו בספר וכן לאחר שכתב בקולמוס דברי תורה והשם ונתקלקל הקולמוס ומגרר הסופר הקולמוס לתקנו לכתוב בו כבראשונה יזהר שלא יפיל מה שגרר לארץ כי כל אשר יגע בקודש יקדש: