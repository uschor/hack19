<b>סימן כא </b>שלום רב לאוהב תורה בוצינא דנהורא אהובי עמיתי מהר"ר ישראל. על דבריך בענין הגט אשיבך אחד אחד פעמים בארוכה ופעמים בקצרה ואחל בהא שכתבתי דאין נראה להחמיר בגט זה שדילג בו מאתים דמשום הכי תצא מזה ומזה וכל הדרכים האלו בה והבאתי מההיא במזרח וכתב במערב ומלא קראו את הגט דפ' שני. דע לך דלא היה רצוני לומר כלל דבהנהו שלשה גיטין קי"ל הכי כי איך יתכן לי להכריע ביני פלוגתא דרבוותא כמאן קי"ל לא מייתינן להו אלא לראייה זו דלא נימא דלא אשכחן פסול בדיעבד דלא אמרינן תצא וכל הדרכים האלו בה דהא אשכחן הכא למאן דאית ליה אם כן חומרא דבנ"ד י"ל דכ"ע מודו בה דלא תצא משום דאיכא כמה דקדוקים להקל כמו שכתב לי מה"ר משה יצ"ו ואם דחיתי אותו היינו להחמיר ולתת גט אבל להחמיר כולי האי דנימא תצא לא ברירא לן דחיותו כל כך. ואשר כתבת לי דיש לה בנים ומתוך כך רצית לומר דאין להצריכה גט שני שלא להוציא לעז אין נראה כלל דלא אשכחן דחיישינן ללעז בנים אלא היכא דאמרינן תצא כההיא דפ' שני דיבמות ופ' בתרא דגיטין זמנין אמרי רבנן לא תצא כו' אבל אי מצרכינא גט שני ליכא לעז דאמרי רבנן לרווחא דמילתא החמירו אבל להוציא מתחת בעלה ודאי איכא למיחש ללעז דאי לאו דה"ל לרבנן חששא גמורה לא היו אמרי רבנן תצא דנראה דשלשה גיטין ודאי אפי' נשאו ויש לה בנים ואפשר לתקן ע"י גט אחר מזקיקנא לגט אחר דהא קתני רב דפסולים הן ורב נמי הו"ל לאשמועינן דא"צ גט אחר אם יש לה בנים וכ"ש שלא תצא. ותו הגע עצמך דמאי חזית דתיחוש ללעז בנים הילודים כבר ולא נצריכנה גט שני אדרבה ניחוש ללעז בנים שילדו אחר כך בשביל גט ראשון שנמצא בו פסול. אפילו בדיעבד היכא דליכא בנים ומסברא זו לא דמיא נמי כלל לההיא דפ' בתרא דקדושין דאין מלקין אשת איש על היחוד שלא להוציא לעז על בניה משום דהתם לא מתקנינן ולא מכשרינן מידי במלקיות כי הכא דמכשרינן לגמרי מכאן ולהבא וק"ל. אמנם בהא שכתבת היכא דלא אפשר גט שני אי אמרינן תצא נראה דלא תצא הואיל והחומרא בנדון דידן לא ברירא לן לגמרי דהא אפי' בפסול גמור כתב הרמב"ם בכה"ג דלא אפשר לתקן דלא תצא בעל כרחו ואם יש לה בנים אפילו מדעתו שהוא שותק אל יוציא ואע"ג דכתב בפרק שביעי דהיכא דלא אומר בפני נכתב ובפני נחתם ואבד הגט הרי זו ספק מגורשת ובכל מקום שכתב ספק מגורשת ס"ל דתצא ההוא פסול דלא בפני נכתב ובפני נחתם גרע משום דאיכא למימר לזיופא כדמחלק באשירי פ' בתרא אדברי רב האי ורב אלפס והתוס' דפ"ק ס"ל נמי חילוק זה לפי האי נמי דפירש דכיצד יעשה שאם נשאת לא תצא ואפילו לפירוש ר"ח דפסק כרבי מאיר דכל המשנה הוולד ממזר נראה דר' מאיר גופיה לאו בכל הפסולים סבר הכי דאם לא כן תקשי לשנוייא קמא דפרק שני דסבר דהיכא דלא קראוהו פסול. בדיעבד ואפ"ה לא תצא אם כן מתניתין דהזורק דמוקמינן לה כרבי מאיר דקאמר עלה פרק האשה רבה דאיבעיא ליה לקרויי גיטא א"כ ע"כ איירי בדלא קראוהו מאי איריא בדנמצא שובר ביד האשה אפילו הגט נמי הוא נמצא בו פסול ולרבי מאיר כל המשנה כו' ובתוספות פרק בתרא דגיטין בשם תשובת רש"י. נאם הקטן והצעיר שבישראל: 
