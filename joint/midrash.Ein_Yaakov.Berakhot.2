ברכות פרק ב היה קורא - ס אמר רבי יהושע בן קרחה: למה קדמה פרשת "שמע" ל"והיה אם שמע"? כדי שיקבל עליו על מלכות שמים תחלה, ואחר כך יקבל עליו על מצוות. "והיה אם שמע" ל"ויאמר"? ש"והיה אם שמע" נוהג בין ביום ובין בלילה, "ויאמר" אינו נוהג אלא ביום בלבד.  פרשת ציצית, מפני מה קבעוה בקריאת שמע? אמר רבי יהודה בר חביבא: מפני שיש בה  [חמשה] דברים: מצות ציצית, יציאת מצרים, על מצוות, ואפיקורסות, הרהור עברה והרהור עבודת כוכבים. בשלמא הני תלת, מפרשן, על מצוות, דכתיב:  "וראיתם אתו וזכרתם את כל מצות ה'". ציצית, דכתיב:  "ועשו להם ציצית" וגו'. יציאת מצרים, דכתיב: "אשר הוצאתי אתכם" וגו'. אלא אפיקורסות, הרהור עברה, והרהור עבודת כוכבים, מנא לן? דתניא: "אחרי לבבכם" זו אפיקורסות, וכן הוא אומר:  "אמר נבל בלבו אין אלהים". "אחרי עיניכם" זו הרהור עברה, שנאמר:  "ויאמר שמשון אל אביו: אותה קח לי, כי היא ישרה בעיני". "אתם זנים" זו הרהור עבודת כוכבים, וכן הוא אומר:  "ויזנו אחרי הבעלים" .
תניא, סומכוס אומר: [כל] המאריך ב'אחד', מאריכין לו ימיו ושנותיו. אמר רבי אחא בר יעקב: ובדל"ת. אמר רבי אסי: ובלבד שלא יחטף בחי"ת. רבי ירמיה הוה יתיב קמיה דרבי [חיא בר אבא], חזייה דהוה  מאריך טובא. אמר ליה: כיון דאמליכתיה למעלה ולמטה ולארבע רוחות השמים, תו לא צריכת.
אמר רב יוסף: פרקדן, לא יקרא קריאת שמע.  [מקרא] הוא דלא יקרא, הא מיגני, שפיר דמי? והא רבי יהושע בן לוי, לייט אמאן דגני אפרקיד! אמרי: מיגנא כי מצלי, שפיר דמי. מיקרי, אף על גב דמצלי, נמי אסירא. והא רבי יוחנן מצלי וקרי? שאני רבי יוחנן, דבעל בשר הוה.
חוזר ואומר 'אמת' או אינו חוזר ואומר 'אמת'? אמר רבי אבהו, אמר רבי יוחנן: חוזר! ורבה אמר: אינו חוזר! ההוא דנחית קמיה דרבה, שמעיה רבה דאמר 'אמת' 'אמת' תרי זמני. אמר רבה: כל 'אמת' 'אמת' תפסיה להאי.
סא אמר עולא: כל הקורא קריאת שמע בלא תפלין, כאלו מעיד עדות שקר בעצמו. 
ורבי חיא בר אבא, אמר רבי יוחנן: כאלו הקריב עולה בלא מנחה, וזבח בלא נסכים.  אמר רבי יוחנן: הרוצה שיקבל עליו על מלכות שמים שלמה, יפנה, ויטל ידיו, ויניח תפלין, ויקרא קריאת שמע, ויתפלל, וזו היא מלכות שמים שלמה. אמר רבי חיא בר אבא, אמר רבי יוחנן: כל הנפנה, ונוטל ידיו, ומניח תפלין, וקורא קריאת שמע, ומתפלל, מעלה עליו הכתוב כאלו בנה מזבח והקריב עליו קרבן, שנאמר:  "ארחץ בנקיון כפי, ואסבבה את מזבחך, ה'". אמר ליה רבא: לא סבר לה מר, כאלו טבל"?  דכתיב: "ארחץ [בנקיון"], ולא כתיב: "ארחיץ [כפי"].
אמר ליה רבינא לרבא: חזי מר, האי צורבא מרבנן דאתא ממערבא, ואמר: מי שאין לו מים לרחץ [ידיו], מקנח ידיו בעפר ובצרור ובקיסמים. אמר ליה: שפיר קאמר, מי כתיב 'במים'? 'בנקיון' כתיב! כל מידי דמנקי. 
סב אמר רבי חמא ברבי חנינא: כל הקורא קריאת שמע ומדקדק באותיותיה, מצננין לו גיהנום, שנאמר:  "בפרש שדי מלכים, בה תשלג בצלמון", אל תקרי: 'בפרש' אלא 'בפרש'. אל תקרי: 'בצלמון', אלא: 'בצלמות'. ואמר רבי חמא ברבי חנינא: למה נסמכו אהלים לנחלים? דכתיב:  "כנחלים נטיו, כגנת עלי נהר, כאהלים נטע" וגו'. לומר לך: מה נחלים מעלים את האדם מטמאה לטהרה. אף אהלים מעלים את האדם מכף חובה לכף זכות.
רבי אמי ורבי אסי, הוו קא קטרין ליה גננא לרבי אלעזר. אמר להו: אדהכי והכי איזיל ואשמע מלתא דבי מדרשא ואיתי ואימא לכו. אזיל, אשכחיה לתנא דקתני קמיה דרבי יוחנן: קרא וטעה ואינו יודע להיכן טעה, באמצע הפרק יחזר וכו'. אתא ואמר להו. אמרו ליה: אלו לא באנו אלא לשמע דבר זה, דינו.
תנו רבנן: עבדים ושפחות, אין עומדים עליהם בשורה, ואין אומרים עליהם ברכת אבלים,  [ו]תנחומי אבלים. מעשה ומתה שפחתו של רבי אליעזר, נכנסו תלמידיו לנחמו, כיון שראה אותם, עלה לעליה ועלו אחריו, נכנס לאנפילון, נכנסו אחריו. נכנס לטרקלין, נכנסו אחריו. אמר להם: כמדמה  [אני] שאתם נכוין בפושרין, עכשיו אי אתם נכוין אפלו בחמי חמין. לא כך שניתי לכם: עבדים ושפחות, אין עומדין עליהם בשורה, ואין אומרים עליהם ברכת אבלים, ולא תנחומי אבלים, אלא מה אומרין עליהם? כשם שאומרים לו לאדם על שורו ועל חמורו שמתו: "המקום ימלא חסרונך". [כך אומרים לו על עבדו ועל שפחתו: "המקום ימלא חסרונך"]. תניא אידך: עבדים ושפחות, אין מספידין אותם. רבי יוסי אומר: אם עבד כשר הוא,  [אומרים] עליו: "הוי איש טוב ונאמן ונהנה מיגיעו". אמרו לו: אם כן, מה הנחת לכשרים?
תנו רבנן: אין קורין 'אבות' אלא לשלשה, ואין קורין 'אמהות' אלא לארבע. ['אבות'] מאי טעמא? אילימא משום דלא ידעינן אי מראובן קא אתינן, אי משמעון קא אתינן, אי הכי אמהות נמי לא ידעינן אי מרחל קא אתינן, אי מלאה קא אתינן? אלא עד הכא חשיבי, טפי לא חשיבי.
סג אמר רבי אלעזר: מאי דכתיב:  "כן אברכך בחיי, בשמך אשא כפי". "כן אברכך" זו קריאת שמע. "בשמך אשא כפי" זו תפלה. ואם עשה כן, עליו הכתוב אומר:  "כמו חלב ודשן תשבע נפשי". ולא עוד אלא שנוחל שני עולמים, העולם הזה והעולם הבא, שנאמר:  "ושפתי רננות יהלל פי", .
סד אמר רב: כל הנותן שלום לחברו קדם שיתפלל, כאלו עשאו במה, שנאמר:  "חדלו לכם מן האדם אשר נשמה באפו, כי במה נחשב הוא". אל תקרי 'במה', אלא 'במה'. ושמואל אמר: במה חשבתו לזה ולא לאלוה? מתיב רב ששת: בפרקים, שואל מפני הכבוד ומשיב. תרגמא רבי אבא: במשכים לפתחו. אמר רבי יונה, אמר רבי זירא: כל הנותן שלום לחברו קדם שיתפלל, עשאו במה. אמר ליה: 'במה' קאמרת? אמר ליה:  'אסור' קאמינא, כדרב אידי בר אבין, דאמר רב אידי בר אבין, אמר רבי יצחק בר אשיאן: אסור  לאדם  [לעשות חפציו] קדם שיתפלל, שנאמר:  "צדק לפניו יהלך, [וישם לדרך פעמיו"]. ואמר רב אידי בר אבין, אמר רבי יצחק בר אשיאן: כל המתפלל ויוצא לדרך, הקדוש ברוך הוא עושה לו חפציו, שנאמר: "צדק לפניו יהלך, וישם לדרך פעמיו".
סה אמר רבי [יונה, אמר רבי] זירא: כל הלן  [שבעת ימים] בלא חלום, נקרא 'רע', שנאמר:  "ושבע ילין בל יפקד רע". אל תקרי 'שבע' אלא 'שבע'. אמר ליה רבי [אחא בריה דרבי] חיא בריה דרבי אבא: הכי אמר רבי [חיא, אמר רבי] יוחנן: כל המשביע עצמו מדברי תורה ולן, אין מבשרין אותו בשורות רעות, שנאמר: "ושבע ילין, בל יפקד רע".
רבי  [אלעזר], בתר דמסים צלותיה, אמר הכי: יהי רצון מלפניך ה' אלהינו, שתשכן בפורינו אהבה ואחוה ושלום ורעות, ותרבה גבולנו בתלמידים. ותצליח סופנו אחרית ותקוה, ותשים חלקנו בגן־עדן, ותקננו בחבר טוב ויצר טוב בעולמך, ונשכים ונמצא יחול לבבנו ליראה את שמך, ותבוא לפניך קורת נפשנו לטובה. רבי יוחנן, בתר דמסים צלותיה, אמר הכי: יהי רצון מלפניך, ה' אלהינו, שתציץ בבשתנו, ותביט ברעתנו, ותתלבש ברחמיך, ותתכסה בעזך, ותתעטף בחסידותך, ותתאזר בחנינותיך, ותבוא לפניך מדת טובך וענותנותך. רבי זירא, בתר דמסים צלותיה, אמר הכי: יהי רצון מלפניך, ה' אלהינו, שלא נחטא, ולא נבוש, ולא נכלם מאבותינו. רבי חיא, בתר דמצלי, אמר הכי: יהי רצון מלפניך, ה' אלהינו, שתהא תורתך אמנותנו, ואל ידוה לבנו, ואל יחשכו עינינו. רב, בתר צלותיה, אמר הכי: יהי רצון מלפניך, ה' אלהינו, שתתן לנו חיים ארכים, חיים של שלום, חיים של טובה, חיים של ברכה, חיים של פרנסה, חיים של חלוץ עצמות, חיים שיש בהם יראת חטא, חיים שאין בהם בושה וכלימה, חיים של עשר וכבוד, חיים שתהא בנו אהבת תורה ויראת שמים, חיים שתמלא לנו את כל משאלות לבנו לטובה.
סו רבי, בתר צלותיה, אמר [הכי]: יהי רצון מלפניך, ה'  [אלהינו] ואלהי  [אבותינו], שתצילני מעזי פנים, ומעזות פנים, מאדם רע, ומפגע רע, מחבר רע, מיצר רע, משכן רע, ומשטן המשחית, ומדין קשה, ומבעל דין קשה. בין שהוא בן ברית ובין שאינו בן ברית, ואף על גב דקיימי קצוצי עליה דרבי. רב ספרא, בתר דמסים צלותיה, אמר הכי: יהי רצון מלפניך, ה' אלהינו, שתשים שלום בפמליא של מעלה ובפמליא של מטה, ובין התלמידים העוסקים בתורתך, בין עוסקים לשמה, בין עוסקים שלא לשמה, וכל העוסקים שלא לשמה, יהי רצון מלפניך שיהיו עוסקים לשמה.
רבי אלכסנדרי, בתר צלותיה, אמר הכי: יהי רצון מלפניך, ה' אלהינו, שתעמידנו בקרן אורה, ואל תעמידנו בקרן חשכה, ואל ידוה לבנו, ואל יחשכו עינינו. איכא דאמרי: הא, רב המנונא מצלי לה.
סז רבי אלכסנדרי, בתר צלותיה, אמר הכי: רבון כל העולמים, גלוי וידוע לפניך שרצוננו לעשות רצונך, ומי מעכב? שאור שבעסה ושעבוד גליות. יהי רצון מלפניך, ה' אלהינו, שתכניעם מלפנינו ומאחרינו, ונשובה לעשות חקי רצונך בלבב שלם. מר בריה דרב הונא, בתר צלותיה, אמר הכי: אלהי, נצר לשוני מרע, [ושפתותי מדבר מרמה, ולמקללי נפשי תדם, ונפשי כעפר לכל תהיה, פתח לבי בתורתך, ובמצותיך תרדף נפשי, ותצילני מפגע רע, מיצר הרע, ומאשה רעה, ומכל רעות המתרגשות לבוא בעולם, וכל החושבים עלי רעה, מהרה הפר עצתם וקלקל מחשבתם. יהיו לרצון אמרי פי והגיון לבי לפניך, ה' צורי וגואלי] [גו'. עד צורי וגואלי).
רבא, בתר צלותיה, אמר הכי: אלהי, עד שלא נוצרתי איני כדאי, ועכשיו שנוצרתי, כאלו לא נוצרתי. עפר אני בחיי קל־וחמר במיתתי, הרי אני לפניך ככלי מלא בושה וכלמה. יהי רצון מלפניך, [ה' אלהי] ואלהי אבותי, שלא אחטא עוד, ומה שחטאתי לפניך, מרק ברחמיך הרבים, אבל לא על ידי יסורים וחלאים רעים, והינו ודוי דרב המנונא זוטא  [ביומא דכפורא].
רב ששת, כי הוה יתיב בתעניתא, בתר דמצלי, אמר הכי: רבון העולמים, גלוי וידוע לפניך בזמן שבית המקדש קים, אדם חוטא ומקריב קרבן, ואין מקריבין ממנו אלא חלבו ודמו ומתכפר לו, ועכשיו ישבתי בתענית ונתמעט חלבי ודמי, יהי רצון מלפניך, שיהא חלבי ודמי שנתמעט, כאלו הקרבתיו לפניך על גבי המזבח, ותרצני.
סח  רבי יוחנן, כי הוה מסים  ספרא דאיוב, אמר הכי: סוף אדם למות, וסוף בהמה לשחיטה, והכל למיתה הם עומדים, אשרי  [מי] שגדל בתורה, ועמלו בתורה, ועושה נחת רוח ליוצרו, וגדל בשם טוב, ונפטר בשם טוב מן העולם, ועליו אמר שלמה בחכמתו:  "טוב שם משמן טוב, [ויום המות מיום הולדו"]. מרגלא בפומיה דרבי מאיר: גמר בכל לבבך ובכל נפשך לדעת את דרכי, ולשקד על [דלתי תורתי]. 
 נצר תורתי בלבך, ונגד עיניך תהיה יראתי. שמור פיך מכל חטא, וטהר וקדש עצמך מכל אשמה ועון, ואני אהיה עמך בכל  [מקום]. מרגלא בפומיהו דרבנן דיבנה: אני בריה וחברי בריה, אני, מלאכתי בעיר, והוא, מלאכתו בשדה, אני משכים למלאכתי, והוא משכים למלאכתו. כשם שהוא אינו מתגדר במלאכתי, כך אני איני מתגדר במלאכתו. שמא תאמר: אני מרבה והוא ממעיט, שנינו: אחד המרבה ואחד הממעיט, ובלבד שיכון את לבו לשמים. מרגלא בפומיה דאביי: לעולם יהא אדם ערום ביראה, מענה רך ומשיב חמה, ומדבר שלום עם אחיו ועם קרוביו ועם כל אדם. ואפלו עם גוי [עובד כוכבים] בשוק, כדי שיהא אהוב למעלה ונחמד למטה,  [ויהא מקבל] על הבריות. אמרו עליו על רבן יוחנן בן זכאי, שלא הקדימו אדם שלום מעולם, אפלו גוי [עובד כוכבים] בשוק. מרגלא בפומיה דרבא: תכלית חכמה, תשובה ומעשים טובים, שלא יהא אדם קורא ושונה, ובועט באביו ובאמו או ברבו או במי שגדול ממנו בחכמה ובמנין, שנאמר:  "ראשית חכמה, יראת ה', שכל טוב לכל עשיהם, תהלתו עמדת לעד". 'ללומדיהם' לא נאמר, אלא 'לעשיהם', לעושים לשמה, ולא לעושים שלא לשמה. וכל העושים שלא לשמה, נח להם שלא נבראו. מרגלא בפומיה דרב: לא כהעולם הזה העולם הבא. העולם הבא, אין בו לא אכילה, ולא שתיה, ולא פריה ורביה, ולא משא ומתן, ולא קנאה, ולא שנאה, ולא תחרות, אלא צדיקים יושבים ועטרותיהם בראשיהם ונהנין מזיו השכינה, שנאמר:  "ויחזו את האלהים ויאכלו וישתו". תנו רבנן:  גדולה הבטחה שהבטיחן הקדוש ברוך הוא לנשים,  [יותר] מן] האנשים, שנאמר:  "נשים שאננות [קמנה, שמענה קולי. בנות בטחות, האזנה אמרתי"]. אמר לו רב לרבי חיא: נשים, במאי זכין? באקרויי בניהו לבי כנישתא, ובאתנויי גבריהו בי רבנן, ומנטרן לגבריהו עד דאתו מבי רבנן. כי הוו מפטרי רבנן מבי רבי אמי, ואמרי לה מבי רבי חנינא, אמרי ליה הכי: עולמך תראה בחייך, ואחריתך לחיי העולם הבא, ותקותך לדור דורים, לבך יהגה תבונה, פיך ידבר חכמות, ולשונך ירחיש רננות, עפעפיך יישירו נגדך, עיניך יאירו במאור תורה, ופניך יזהירו כזהר הרקיע, שפתותיך יביעו דעת וכליותיך תעלזנה מישרים, ופעמיך ירוצו לשמע דברי עתיק יומין. כי הוו מפטרי רבנן מבי רב חסדא, ואמרי לה מבי רבי שמואל בר נחמני, אמרו ליה הכי:  "אלופינו מסבלים" [וגו'. "אלופינו מסבלים"]. רב ושמואל, ואמרי לה רבי יוחנן ורבי אלעזר, חד אמר: 'אלופינו' בתורה, ו'מסבלים' במצוות. וחד אמר: 'אלופינו' בתורה ובמצוות, ו'מסבלים' ביסורין. "אין פרץ" שלא תהא סיעתנו כסיעתו של שאול, שיצא ממנו דאג האדמי. "ואין יוצאת" שלא תהא סיעתנו כסיעתו של דוד, שיצא ממנו אחיתפל. "ואין צוחה" שלא תהא סיעתנו כסיעתו של אלישע, שיצא ממנו גיחזי. "ברחבתינו" שלא יהיה  [לנו] בן או תלמיד שמקדיח תבשילו ברבים.  "שמעו אלי אבירי לב, הרחוקים מצדקה", רב ושמואל, ואמרי לה רבי יוחנן ורבי אלעזר, חד אמר: כל העולם כלו נזונין בצדקה, והם נזונין בזרוע.  [וחד] אמר: כל העולם כלו נזונין בזכותן, והם אפלו  [בזכות עצמן] אינן נזונין. כדרב יהודה, אמר רב,  דאמר רב יהודה, אמר רב: בכל יום ויום בת־קול יוצאת מהר־חורב ואומרת: כל העולם כלו נזון בשביל חנינא בני, וחנינא בני, די לו בקב חרובין מערב שבת לערב שבת. ופליגא דרב יהודה, דאמר רב יהודה: מאן "אבירי לב"? גובאי טפשאי. אמר רב יוסף: תדע, דהא  לא אגייר  [גיורא] מניהו. אמר רב אשי: והלין בני מתא מחסיא, "אבירי לב" נינהו, דהא קא חזו בשבחא דאוריתא תרי זימני בשתא, ולא מגייר גיורא מניהו.