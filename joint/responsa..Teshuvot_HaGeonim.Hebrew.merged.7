ז וששאלתם ראובן שלח ביד שמעון ממון בדרך ונפלו עליו ליסטים ונטלו כל אשר בשיירה והמשואות של שמעון וגם ממון של ראובן ואמר שמעון כי היה בידי ממון שלי והשלכתי בארץ בין השיחים והעשבים ולאחר שהלכו הליסטים חזרתי ומצאתיו ועוד שבתי לליסטים ובקשתי מהם והשיבו לי מעט משלי אמר ראובן כי מה ששבו הליסטים שלך הוא והממון שהשלכת ומצאתו שלי הוא האיך הדין הכי חזינא אם שמעון זה שומר חנם ישבע שלא פשע וששמר כדרך השומרים ושנטלו הליסטים הכל ואם שומר שכר הוא והיו ליסטים מזויינים הרי זה אונס ישבע שלקחו הלסטים הכל בכח ובחזקה ושהיה לראות הכל ולא הציל עצמו מן הלסטים בממונו של ראובן ויפטר אשר הודה בו כי השיבו הליסטים עליו יחלוק אותו עם ראובן לפי שאמרו שיירה שהיתה הולכת במדבר ונפל עליה גייס והלך האחד והציל מה שהציל לאמצע.