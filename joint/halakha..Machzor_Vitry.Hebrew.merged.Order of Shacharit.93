<big><strong>צג.</strong></big><br><b>אלהינו</b> ואלהי אבותינו יעלה ויבא יגיע יראה וירצה וישמע ויפקד ויזכר זכרונינו ופקדונינו וזכרון אבותינו וזכרון משיח בן דוד עבדך וזכרון ירושלים עיר קדשך וזכרון כל עמך בית ישר' לפניך לפליטה לטובה לחן ולחסד ולרחמים ולרצון ביום ראש החדש הזה. זכרינו י"י אלהינו בו לטובה ופוקדינו בו לברכה והושיענו בו לחיים טובים בדבר ישועה ורחמים חוס וחננו וחמול ורחם עלינו ומלטינו מכל צרה ויגון כי אל מלך חנון ורחום אתה: ותחזינה. בחנוכה אומ' על הניסים בברכת הודאה כשמגיע כי מעולם קיוינו לך: על הניסים ועל הפורקן ועל הגבורות ועל התשועות ועל המלחמות פדות ופורקן שעשית לאבותינו בימים ההם ובזמן הזה. בימי מתתיה בן יוחנן כהן גדול חשמונאי ובניו כשעמדה עליהם מלכות יוון הרשעה על עמך ישר' להשכיחם מתורתך ולהעבירם מחוקי רצונך. ואתה ברחמיך הרבים עמדת להם בעת צרתם רבת את ריבם דנת את דינם נקמת את נקמתם מסרת גיבורים ביד חלשים רבים ביד מעטים וטמאים ביד טהורים ורשעים ביד צדיקים וזידים ביד עוסקי תורתך. לך עשית שם גדול וקדוש בעולמך ולעמך ישר' עשית תשועה גדולה ופורקן כהיום הזה. ואחר כך באו בניך לדביר ביתך ופינו את היכלך וטהרו את מקדשך והדליקו נרות בחצרות קדשך וקבעו שמונת ימי חנוכה אילו להודות ולהלל לך על רוב ניסיך ונפלאתיך. וכשם שעשית להם ניסים וגבורות בימים ההם ובזמן הזה. כן עשה עמנו י"י אלהינו פלא וניסים לטוב' בעת הזאת: ועל כולם. בפורים אומ': על הניסים ועל הפורקן ועל הגבורות ועל התשועות ועל המלחמות פדות ופורקן שעשית לאבותינו בימים ההם ובזמן הזה. בימי מרדכי ואסתר בשושן הבירה כשעמד עליהם המן הרשע וביקש להשמיד להרוג ולאבד את כל היהודים מנער ועד זקן טף ונשים ביום אחד בשלשה עשר לחדש שנים עשר הוא חדש אדר ושללם לבוז. ואתה ברחמיך הרבים הפרת את עצתו וקלקלת מחשבותו והשבת לו גמולו בראשו ותלו אותו ואת בניו על העץ. וכשם שעשית להם ניסים וגבורות בימים ההם ובזמן הזה כן עשה עמנו י"י אלהינו פלא וניסים לטובה בעת הזאת: ועל כולם.<b>בשיני</b> ובחמישי שב"ד שלמעלה ולמטה שוין מרבים בתפילה ורחמים: ולאחר שסיים שליח ציבור שמונה עשרה. אומרים:<b>והוא</b> רחום יכפר עון ולא ישחית והרבה להשיב אפו ולא יעיר כל חמתו: אתה י"י לא תכלא רחמיך ממני חסדך ואמיתך תמיד יצרונו: הושיענו אלהי ישענו קבצינו והצילנו מן הגוים להודות לשם קדשך להשתבח בתהילתך: אם עוונות תשמר יה י"י מי יעמד כי עמך הסליחה למען תורא. לא כחטאינו תעשה לנו אם עוונינו ענו בנו י"י עשה למען שמך: זכור רחמיך י"י וחסדיך כי מעולם המה: ענינו י"י ביום צרה שגבינו שם אלהי יעקב: י"י הושיעה המלך יענינו ביום קראינו: אבינו מלכינו חונינו וענינו כי אין בנו מעשים צדקה עשה עמנו כרב רחמיך והושיענו למען שמך: אדונינו מלכנו שמע בקול תחנינו ועננו וזכור לנו ברית אבותינו והושיענו למען שמך: ואתה י"י אלהינו אשר הוצאת את עמך ישר' ממצרים ותעש לך שם כהיום הזה חטאנו רשענו: י"י ככל צדקותיך ישוב נא אפך וחמתך מעירך ירושלים הר קדשך: כי בחטאינו ובעוונות אבותינו ירושלים ועמך לחרפה לכל סביבותינו: ועתה שמע אלהינו אל תפילת עבדך ואל תחנוניו והאר פניך על מקדשך השמם למען י"י: הטה אלהי אונך ושמע פקח עיניך וראה שוממותינו והעיר אשר נקרא שמך עליה: כי לא על צדקותינו אנחנו מפילים תחנונינו לפניך כי על רחמיך הרבים: י"י שמעה י"י סלחה י"י הקשיבה ועשה ואל תאחר למענך אלהים כי שמך נקרא על עירך ועל עמך: אבינו אב הרחמן הראינו אות לטובה קבץ נפוצותינו מארבע כנפות כל הארץ יכירו וידעו כל הגוים כי אתה אלהינו הושיענו למען שמך: אתה י"י אבינו אתה אנחנו החומר ואתה יוצרינו ומעשה ידך כולנו: אבינו צורינו מלכינו וגואלינו חוסה י"י על עמך ואל תתן נחלתך לחרפה למשול בם גוים למה יאמרו הגוים איה אלהיהם: ידענו כי אין בנו מעשים צדקה עשה עמנו כרוב רחמיך והושיענו למען שמך: כרחם אב על בנים כן תרחם י"י עלינו: חמול על עמך רחם על נחלתך חוסה נא כרב רחמיך חנינו וענינו כי לך י"י הצדקה עושה נפלאות בכל עת: הבט נא רחם נא על עמך במהרה למען שמך ברחמיך הרבים י"י אלהינו רחם והושיעה צאן מרעיתך ואל ימשול בנו קצף בי לך עינינו תלויות הושיענו למען שמך: רחם עלינו למען בריתך הביטה וענינו בעת צרה: כי לך י"י הישועה בך תוחלתינו אלוה הסליחות. אנא סלה נא אל טוב וסלה כי אל מלך חנון ורחום אתה: אנא סלך חנון ורחום זכור והבט לברית בין הבתרים ותראה לפניך עקידת יחיד למען ישר'. אבינו מלכינו מחסינו אל תעש עמנו כרוע מעללינו: זכור רחמיך וחסדיך כי מעולם המה: וברוב טובך הושיענו וחמול נא עלינו כי אין לנו אלוה מבלעדיך צורינו אל תעזבינו י"י אלהינו ואל תרחק ממנו נפשנו קצרה מחרב משבי ומדבר וממגפה ומכל רעה ויגון הצילנו ואל תכלימנו י"י אלהינו והאר פניך וזכור לנו את ברית אבותינו והושיענו למען שמך: ראה בצרותינו ושמע בקול תפילתינו וענינו כי אתה שומע תפילות כל פה. אל רחום וחנון אתה רחם עלינו ועל כל מעשיך. אין כמוך י"י אלהינו אנא שא נא פשעינו. אבינו מלכינו צורינו וגאלינו אל חי וקיים החסין בכה חסיד וטוב על כל מעשיך כי אתה הוא אל ארך אפים ומלא רחמי' עשה עמנו צדקה כרב רחמיך והושיענו למען שמך: שמע מלכינו תפילתינו ומיד אויבינו הצילינו. אבינו מלכנו אלהינו אתה ושמך הנדול בנו נקרא עשה עמנו למען שמך. אל תעזבינו אבינו אל תטשינו בוראינו אל תזניחנו יוצרינו ואל תשכיחנו נצח ואל תעש עמנו כלה כחטאותינו ואל תבישנו מסיברינו ואל תכלימנו מתקוותינו ואל תמסרינו ביד אויביני ואל תרחק ממנו בעת צרה כי אל מלך חנון ורחו' אתה: אין כמוך חנון ורחום אלהינו אין כמוך ארך אפים ורב חסד ואמת הושיענו ברחמיך הרבים מרעש ומרוגז הצילנו: זכור לעבדיך לאברהם ליצחק וליעקב אל תפן אל קושיינו ואל רשענו ואל חטאתינו: שוב מחרון אפך והנחם על הרעה לעמך והסר ממנו מכת המות כי רחום אתה כי כן דרכך עושה חסד חנם בכל דור ודור. חוסה י"י על עמך והצילנו מזעמך והסר ממנו מכת המגפה וגזירה קשה כי אתה הוא שומר ישר'. לך י'י הצדקה ולנו בושת הפנים כהיום הזה מה נתאונן ומה נאמר מה נדבר ומה נצטדק נחפשה דרכנו ונחקורה ונשובה אליך כי ימינך פשוטה לקבל שבים אנא י"י הצליחה נא אנא י"י ענינו ביום קראינו לך י"י חכינו לך י"י קוינו לך י"י ניחל אל תחשה ממנו ותעננו כי נאמו גוים אבדה תקותם כל ברך וכל קומה לך לבד תשתחוה: הפותח יד בתשובה לקבל פושעים וחוטאים. נבהלה נפשינו מרוב עצבונינו אל תשכחנו נצח קומה והושיענו כי חטאנו לך. אבינו מלכנו אין בנו צדקה ומעשים טובים. זכור לנו ברית אבותינו ועדותינו בכל יום י"י אחד: הביטה בעונינו כי רבו מכאובינו וצרות לבבינו הרחיבו. חוסה י"י עלינו בארץ שביינו ואל תשפוך חרונך עלינו כי עמך אנחנו בני בריתך. אל הביטה דל כבודינו... ואל ימעטו לפניך תלאותינו ויקדמונו רחמיך בצרותינו לא למענינו כי אם למענך פעול ואל תשחית זכר שאריתינו חון על אום המייחדים שמך בכל יום תמיד ואומרים פעמים באהבה שמע ישראל י"י אלהינו י"י אחד:<b>לאחר</b> שסיים והוא רחום נופלין על פניהם ומבקשי' רחמים. ואינו שוכב אלא מוטה לצד אחד שאם יהיה על פניו נראה כמשתחוה למה שלפניו: כדאמרי' במגילה ואבן משכית כו'. ואמרי' חזינא להו לאביי ורבא דמצלו אצלויי. וכן היושב בבהכ"נ ומבקש רחמים. או קורא ק"ש לא יכוף את ראשו על ידיו אלא לצד אחד. לפי שנראה כמשתחוה לעצים או למה שלפניו וכשהוא מוטה יטה לצד שמאל. דתנינן תמן הסיבה שמאל שמה הסיבה וזו היא הסיבה בני חורין מלכים ובאותו צד שהוא נראה כבני חורין צריך להיות נכנע: לדוד אליך י"י נפשי אשא. אלהי בך בטחתי אל אבושה אל יעלצו אויבי לי: גם כל קוויך לא יבושו יבשו הבוגדים ריקם: דרכיך י"י הודיענו ואורחותיך למדני. הדריכני באמיתך ולמדני כי אתה אלהי ישעי אותך קיויתי  כל היום: זכור רחמיך י"י וחסדיך כי מעולם המה: חטאות נעורי ופשעי אל תזכור כחסדך זכור לי אתה למען טובך י"י: טוב וישר י"י על כן יורה חטאים בדרך: ידרך ענוים במשפט וילמד ישרים  דרכו: כל ארחות י"י חסד ואמת לנוצרי בריתו ועדותיו: למען שמך י"י וסלחת לעוני כי רב הוא: מי זה האיש ירא י"י יורנו בדרך יבחר: נפשו בטוב תלין וזרעו יירש ארץ: סוד י"י ליריאיו ובריתו להודיעם: עיני תמיד אל י"י כי הוא יוציא מרשת רגלי: פנה אלי וחנני כי יחיד ועני אני: צרות לבבי הרחיבו ממצוקותי הוציאני: ראה עניי ועמלי ושא לכל חטאותי. ראה אויבי כי רבו ושנאת חנם  שנאוני: שמרה נפשי והצילני אל אבוש כי חסיתי בך: תם וישר יצרוני כי קויתיך: פדה אלהים את ישר' מכל צרותיו: י"י מה רבו צרי רבים קמים עלי. רבים אומרים לנפשי אין ישועתה לו באלהים סלה: ואתה י"י מגן בעדי כבודי ומרים ראשי: קולי אל י"י אקרא ויענני מהר קדשו סלה: אני שכבתי ואישנה הקיצותי כי י"י יסמכני: לא אירא מרבבות עם אשר סביב שתו עלי. קומה י"י הושיעני אלהי כי הכית את כל אויבי לחי שיני רשעים שברת. לי"י הישועה על עמך ברכתך סלה. רבון העולמים. יהי רצון מלפניך שתבא לפניך תפילתי ואל תתעלם מתחינתי וחשבה כקרבן וכעולה וכתפילת אבותי הטובים אשר התפללו לפניך בעת צרתם ואשר שמעת בקולם כן תשמע בקולי ותקבל ברחמים את תפילתי ותציליני מכל צרה וצוקה ומכל יגון ואנחה ומכל דבר פשע ורשע מעין הרע מיצר הרע מדבר משונה מחיבוט הקבר ומדינה של גהינם ומכל אויב ושונא ורשע הפר עצתם וקלקל מחשבותם ופדני והצילני מכל מיני פורעניות וגזירות קשות. ועלילות רעות וקניני לחלקך ותן יראתך בלבי לאהבה אותך ולדבקה בך. ופתח לבי להבין דעת וחכמה. וזכיני ללמוד וללמד לשמור ולעשות ושימיני מבני העולם הבא מן המשכימים לבתי כנסיות ולבתי מדרשות. ותניני לחן לחסד ולרחמים בעיניך ובעיני כל רואי. ותן לי מן העושר והכבוד אשר לפניך חלק טוב ומנה יפה והטריפני לחם חוקי כל ימי בכבוד ולא בבזוי בנחת ולא במנוד בהיתר ולא באיסור בריוח ולא בצמצום. עיני בני תלויות עלי ואני עיני תלויות עליך אבי שבשמים. יהי רצון מלפניך י"י אלהינו ואלהי אבותינו שתאריך ימי ושנותי ותחייני ביראתך וקבל ברחמים תפלתי עם תפלת עמך בית ישר': כתפילת אברהם אבינו בהר המורייה. כתפילת יצחק בנו על גבי המזבח. כ' יעקב בבית אל. כ' יוסף בבית האסורים. כ' אבותינו על ים סוף. כ' משה ואהרן במדבר. כ' יהושע בגלגל. כ' עלי בשילה. כ' שמואל במצפה כ' דור ושלמה בנו בירושלים. כ' אליהו בהר הכרמל. כ' אלישע ביריחו. כ' חזקיה בחליו. כ' יונה במעי הדגה. כ' דניאל בגוב אריות. כ' חנניה מישאל ועזריה בתוך כבשן האש. כ' עזרא בגולה. כ' מרדכי ואסתר בשושן הבירה. כ' כל הצדיקים והחסידים והתמימים והישרים אשר שמעת בקולם כן תשמע תפילתי כי אתה שומע תפילות כל פה ברוך שומע תפילה:<b>בשיני</b> ובחמישי אחר כל בקשותיו אומ' כאן ש"צ בתחינת לב ובכיוון לב וכל ציבור עונים אחריו: י"י אלהי ישר' שוב מחרון אפך והנחם על הרעה לעמך. הבט משמים וראה היינו לעג וקלס בגוים נחשבנו מלך כשה לטבח אבל  להרוג לאבד למכה ולחרפה ובכל זאת שמך הגדול לא שכחנו נא אל אל תשכחינו. י"י: חוסה י"י עלינו ברחמיך ואל תתננו בידי אכזרים למה יאמרו העמים איה נא אלהיהם למענך עשה עמנו חסד ואל תאחר אנא שוב מחרונך ורחם סגולה אשר בחרת. י"י: זרים אומרים אין תוחלת ותקוה חון אום לשמך מקוה טהור ישועתינו וגאלתינו קרבה יגענו ולא הונח לנו רחמיך יכבשו את כעסך מעלינו אנא שוב מחרון אף ורחם סגולה אשר בחרת. י"י: קולינו תשמע ותחון ואל תטשנו למחות את שמנו זכור אשר נשבעת לאבותינו ככוכבי השמים ועתה נשארנו מעט מהרבה ובכל זאת שמך הגדול לא שכחנו נא אל אל תשכחינו. י"י ניתן בעפר פינו ונכפש באפר כחינו כי מאד שבענו מרורים ורוינו לענה ורוש ולא שב ממנו חרון ובעתה. ובכל זאת שמך הגדול לא שכחנו נא אל אל תשכחינו: י"י אלהי כו'. עזרינו אלהי ישענו על דבר כבוד שמך והצילנו וכפר על חטאתינו למען שמך י"י אלהי ישראל שוב מחרון אפך והנחם על הרעה לעמך: ועומד החזן על רגליו ואומ' פסוקי' האילו בלחש. והציבור כמו כן: וגם בשאר הימים אומרי' תכף לתחינה: ואנחנו לא נדע מה נעשה כי עליך עינינו: זכור רחמיך י"י וחסדיך כי מעולם המה: יהי חסדך י"י עלינו כאשר יחלנו לך: אל תזכור לנו עונות ראשונים מהר יקדמונו  כי דלונו מאד: חננו י"י חננו כי רב שבענו בוז ברוגז רחם תזכור: כי הוא ידע יצרנו זכור כי עפר אנחנו: קדיש עד דאמירן. ואו' ש"צ: אל ארך אפים ורב חסד ואמת אל באפך תוכיחינו ואל בחמתך תיסרינו חוסה י"י על ישראל עמך והושיענו מכל רע חטאנו לך סלח נא כרוב רחמיך אל: ועונין הציבור: אל ארך אפים מלא רחמים אל תסתר פניך ממנו חוסה י"י על ישר' עמך והצילנו מכל רע חטאנו לך אדון סלח נא כרב רחמיך אל: ועונין שליח ציבור. ופותח התיבה ונוטל ס"ת. ואומ' פסוק זה ויש בו ו' תיבות כנגד ו' צעדים שצעדו נושאי ארון ברית י"י שנ' ויהי כי צעדו נושאי ארון י"י ששה צעדים ויזבח שור ומריא. כך מצ': גדלו לי"י אתי ונרוממה שמו יחדיו: ועונין הציבור שני מקראות הללו: רוממו י"י אלהינו והשתחוו להר קדשו כי קדוש י"י אלהינו: ונושא ס"ת על מגדל עץ העשוי לכך. ומגלה ס"ת ואו': תגלה ותראה מלכותו עלינו במהרה ובזמן קרוב ויחון וירחם פליטתינו ופליטת כל עמו בית ישר' לחן לחסד ולרחמים ואמרו כל העם אמן: ופותח ס"ת ואו': הכל הבו גודל לאלהינו ותנו כבוד לתורה כהן קרב עמוד ר' פלוני בר' פלוני הכהן: ואם אין שם כהן אומ': אין כהן ישר' קרב עמוד ר' פלוני בר' פלוני במקום כהן: והציבור עונין: ברוך שנתן תורה לעמו ישר' בקדושתו: תורת י"י תמימה משיבת נפש עדות י"י נאמנה מחכימת פתי. פיקודי י"י ישרים משמחי לב מצות י'י ברא  מאירת עינים: י"י עוז לעמו יתן י"י יברך את עמו בשלום: האל תמים דרכו אמרת י"י צרופה מגן הוא לכל החוסים בו: אורך ימים בימינה בשמאלה עושר וכבוד: דרכיה דרכי נועם וכל נתיבותיה שלום: עת  חיים למחזיקים בה ותומכיה מאושר: ואו' כי  ירבו ימיך ויוסיפו לך שנות חיים: ואתם הדביקים בי"י אלהיכם חיים כולכם היום: וקורא כהן ואחריו לוי ואחריו ישר'. ואילו דברים אמרו מפני דרכי שלום. ואם אין שם כהן. גדול שבציבור קורא במקומו או יקרא החזן אותו שירצה. והקורא בתורה פותח ספר תורה ורואה את הפסוק ואחר כך מברך וקורא ג' פסוקי' ולא יפחות. וכן הוא מברך תחילה: ברכו את י"י המבורך: ועונין: ברוך י"י המבורך לעולם ועד: וחוזר ואו': בא"י אמ"ה אשר בחר בנו מכל העמים ונתן לנו את תורתו. בא"י נותן התורה: וקורא בתורה. ולא יפחות מג' פסוקי' כנגד תורה נביאים וכתובים. ואין מתחילין בפרשת פחות מג' פסוקים. ואין פוחתין מעשרה פסוקים כנגד עשרה בטלנין של בית הכנסת לבד מפורים דקרינו ט' פסוקים. ובמקום שפוסק שחרית שם מתחיל במנחה בשבת ובשיני ובחמישי והקורא צריך שיגלול ס"ת לאחר שקרא בו. ואוחז בידו ומברך כן: בא"י אלהינו מ"ה אשר נתן לנו תורת אמת וחיי עולם נטע בתוכינו בא"י נותן התורה:<b>אילו</b> מתקנות שתיקן עזרא לישר' שיהו קורין במנחה בשבת ובשני ובחמישי מפני יושבי קרנות. ושיהו קורין עשרה פסוקים כנגד עשרה בטלנין של בית הכנסת: אמר רבה בר רב הונא כיון שנפתח ס"ת אסור לספר בדברי תורה. שנ' נחמיה ח׳:ג׳ וכפתחו עזרא עמו  כל העם. ואין עמידה אלא שתיקה. שנאמר איוב ל״ב:ט״ז והוחלתי כי לא ידברו כי עמדו ולא ענו עוד: ר' זירא אמר רב חסדא מהכא ואני כעזרא  כל העם אל ספר תורה נחמיה ח. אמר רב יהודה א"ר אמי מאי דכת' ישעיהו א׳:כ״ח ועוזבי י"י יכלו. זה המניח ספר תורה ויוצא: ר' אבהו נפיק בין גברא לגברא. בעי ר' פפא בין פסוקא לפסוקא מאי תיקו. רב ששת מהדר אפיה וגריס. א' ר'  אינהו בדידהו ואנן בדידן: וא"ר שפטי א"ר יוחנן הגולל ספר תורה גוללו מבחוץ ואין גוללו מבפנים. וכשהוא מהדקו מהדקו מבפנים אבל לא מבחוץ. וא"ר שפטי א"ר יוחנן עשרה שנקראו בתורה גדול שבכולן גולל ספר תורה. וא"ר יהושע בן לוי עשרה שקראו בתורה הגולל ספר תורה נוטל שכר כולם. שכר כולם ס"ד. אלא אימא כנגד כולן. א"ר פרנך כל האוחז ס"ת ערום נקבר ערום. ערום ס"ד. אלא אימא ערום מאותה מצוה: א"ר ינאי בריה דר' ינאי סבא משום ר' ינאי רבה מוטב תיגלל המטפחת ואל תיגלל ספר תורה: ועומד החזן ואומר: יהללו את שם י"י כי נשגב שמו לבדו: ועונין הציבור יחדיו: הודו על ארץ ושמים: וירם קרן לעמו תהילה לכל חסידיו לבני ישראל עם קרובו הללויה: ומחזיר ספר תורה למקומו. ואחר כך אומר אשרי. למנצח:<b>מצאתי</b> אין אומ' והוא רחום. למנצח. ושיר מזמור. ואין נופלין על פניהם. בימים טובים. וראשי חדשים. וחנוכה. ופורים. ויום שבוע הבן ובבית משתה חתנים. אלא שבפורים נהגו לומר שיר מזמור. מפני שלא זיכה להלל. ואע"ג דקיימא לן קריית' זו הלילא אבל לא למנצח. דצרה בפורים לא מדכרינן. ואם שיני וחמישי הוא פותחין באל ארך אפים. ושאר ימים תוכפין קדיש לגדלו. וכל ימי ניסן וימי תשרי מכיפור ועד סוף החודש. אפילו ימים שאין בהם יום טוב אין נופלין על פניהם ואין או' והוא רחום. אבל או' למנצח ושיר מזמור. מנהג הוא שנהגו כך ואין טעם מסויים בדבר מכיון שבטלה מגילת תענית: במחזור הרב ר' יעקב בר' שמשון: עוד מצאתי. ובכל מקום שחל יום טוב מנהג רוב קהילות צרפת שאין או' ערב יום טוב שחרית ומנחה תחינה. ולמנצח. אע"פ שבערב שבת אין מניחין מלאומרן. גם כשחל יום הכניסה בערב יום טוב מניחין לומר והוא רחום. ואין נופלי' על פניהם. ואין אומ' למנצח. ואיפשר לתת טעם קצת. דכיון דערב יום שמחה הוא לא מדריכן  ביה צרה. גם שיר מזמור אין או': ויש קהילות שאינו משנין ערב יום טוב מערב שבת ואו' שחרית תחינות והוא רחום אם חל בכניסה ולמנצח. ושיר מזמור. לבד ממנחתם ששוין בכך שאין נופלים על פניהם: עד כאן ת': אין אומרים למנצח ושיר מזמור ביום שאין נופלין על פניהם כגון חנוכה ופורים וחולו של מועד וראש חדש:<b>למנצח</b> מזמור לדוד יענך י"י ביום צרה ישגבך שם אלהי יעקב. ישלח עזרך מקדש ומציון יסעדך: יזכור כל מנחותיך ועולתך ידשנה סלה. יתן לך כלבביך וכל עצתך ימלא. נרננה בישועתך ובשם אלהינו נדגול ימלא י"י כל משאלותיך: עתה ידעתי כי הושיע י"י את משיחו. יענהו משמי קדשו בגבורות ישע ימינו. אלה ברכב ואלה בסוסים ואנחנו בשם  אלהינו נזכיר. המה כרעו ונפלו ואנחנו קמנו ונתעודד: י"י הושיעה המלך יעננו ביום קראינו:<b>ג' מקראות</b> הללו או' ש"צ בפני עצמו כל אחד ואחד והציבור עונין אחריו על כל אחד ואחד:<b>ובא</b> לציון גואל ולשבי פשע ביעקב נאם י"י. ואני זאת בריתי אותם אמר י"י רוחי אשר עליך ודברי אשר שמתי בפיך לא ימושו מפיך ומפי זרעך ומפי זרע זרעך אמר י"י מעתה ועד עולם ואתה קדוש יושב תהילות ישר': וקרא זה אל זה ואמר ק' ק' ק' י"י צבאות מלא כל הארץ כבודו: ג' מקראות הללו או' שליח ציבור בקול רם והשאר בלחש עם הציבור: ומקבלין דין מדין ואמרין קדיש בשמי מרומא  בית שכינתיה קדיש על ארעא עובד גבורתיה קדיש לעלם ולעלמי עלמיא י"י צבאות מליא כל ארעא זיו יקריה: ותשאני רוח ואשמע אחרי קול רעש גדול ברוך כבוד י"י ממקומו: ונטלתני רוחא ושמעית בתרי קל זיע סגיא דמשבחין ואמרין בריך יקרא די"י מאתר בית שכינתיה: י"י ימלוך לעולם ועד. י"י מלכותה קאים לעלם ולעלמי עלמיא: י"י אלהי אברהם יצחק וישר' אבותינו שמרה זאת  ליצר מחשבות לבב  והכן לבבינו  אליך: והוא רחום יכפר עון ולא ישחית והרבה להשיב אפו ולא יעיר כל חמתו: כי אתה י"י טוב וסלח ורב חסד לכל קוראיך: צדקתך צדק לעולם ותורתך אמת: תתן אמת ליעקב חסד לאברהם אשר נשבעת לאבותינו מימי קדם. י"י צבאות עמנו משגב לנו אלהי יעקב סלה: י"י צבאות אשרי אדם בוטח בך: י"י הושיעה המלך יעננו ביום קראנו: ברוך י"י יום יום יעמס לנו האל ישועתנו ועזרתנו סלה: ברוך הוא אלהינו שבראנו לכבודו והבדילנו מן התועים ונתן לנו תורת אמת וחיי עולם נטע בתוכנו הוא יפתח לבנו בתורתו וישם בלבנו יראתו לעובדו בלבב שלם למען שלא ניגע לריק ולא נלד לבהלה: יהי רצון מלפניך י"י אלהינו ואלהי אבותינו שנשמור חוקיך בעולם הזה ונזכה ונחיה ונירש ונראה לחיי העולם הבא ועם הצדיקים יורשי גן עדן תהא מנוחתינו. למען יזמרך כבוד ולא ידום י"י אלהי לעולם אודך: ברוך הגבר אשר יבטח בי"י והיה י"י מבטחו: ויבטחו בך יודעי שמך כי לא עזבת דורשיך י"י: י"י חפץ למען צדקו יגדיל תורה ויאדיר: קדיש וכו'. וישב החזן ואומר:<b>שיר</b> מזמור לאסף. אלהים אל דמי לך אל תחרש ואל תשקוט אל: כי הנה אויביך יהמיון ומשנאיך נשאו ראש. על עמך יערימו סוד ויתיעצו על צפוניך: אמרו לכו ונכחידם מגוי ולא יזכר שם ישר' עוד: כי נועצו לב יחדיו עליך ברית יכרותו: אלהי אדום וישמעאלים מואב והגרים. גבל ועמון ועמלק פלשת עם יושבי צור: גם אשור נלוה עמם היו זרוע לבני לוט סלה: עשה להם כמדין כסיסרא כיבין בנחל קישון נשמדו בעין דאר היו דומן לאדמה: שתימו  נדיבמו כערב וכזאב וכזבח וכצלמנע כל נכיסמו : אשר אמרו נירשה לנו את נאות אלהים: אלהי שתימו  כגלגל כקש לפני רוח: כאש תבער יער וכלהבה תלהט הרים. כן תרדפם בסערך ובסופתך תבהלם: מלא פניהם קלון ויבקשו שמך י"י: עוצו עצה ותופר דברו דבר ולא יקום כי עמנו אל: האשימם אלהים יפלו ממועצותיהם ברוב פשעיהם הדיחמו כי מרו בך: וישמחו כל חוסי בך לעולם ירננו ותסך עלימו ויעלצו בך אוהבי שמך: ישישו וישמחו בך כל מבקשיך יאמרו תמיד יגדל י"י אוהבי תשועתך: ויבטחו בך יודעי שמך כי לא עזבת דורשיך י"י: יהי י"י עמנו כאשר היה עם אבותינו אל יעזבנו ואל יטשנו: להטות לבבינו אליו ללכת בכל דרכיו ולשמור מצותיו וחוקיו ומשפטיו אשר צוה את אבותינו: ויהיו דברי אלה אשר התחננתי לפני י"י קרובים אל י"י אלהינו יומם ולילה לעשות משפט עבדו ומשפט עמו ישר' דבר יום ביומו: למען דעת כל עמי הארץ כי י"י הוא האלהים אין עוד: כי כל העמים ילכו איש בשם אלהיו ואנחנו נלך בשם י"י אלהינו לעולם ועד: ועומד הנער ואו' קדיש ומדלג תתקבל ואומר יהא שלמא רבה. שכשהציבור או' פסוק או משנה צריכין לומר קדיש אחריהם: