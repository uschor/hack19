למנצח מזמור לדוד. עד אנה ה' תשכחני נצח. זה שאמר הכתוב  ויהי כאשר קרא ולא שמעו. א"ר יצחק מדה כנגד מדה. אמר הקב"ה לפי שאמרתי לכם ארבעה פעמים עד אנה אף אתם עתידים לומר עד אנה ארבעה פעמים. אני אמרתי  עד אנה מאנתם לשמור.  עד אנה ינאצוני ועד אנה לא יאמינו בי.  עד מתי לעדה הרעה הזאת. כך אני עתיד למסור אתכם ביד ארבע מלכיות ואתם אומרים ארבעה פעמים עד אנה. עד אנה תשכחני נצח עד אנה תסתיר את פניך ממני עד אנה אשית עצות עד אנה ירום אויבי עלי. עד אנה תשכחני בבבל עד אנה תסתיר במדי עד אנה אשית ביון עד אנה ירום אויבי באדום:
 דבר אחר עד אנה ה'. אמרה כנסת ישראל להקב"ה יש מלך בלא כסא יש מלך בלא פלטורין. עד אנה ה' תשכחני. אינשית מה דאמרת לשמואל נבייא שאתה נצחונן של ישראל. שנאמר  וגם נצח ישראל לא ישקר ולא ינחם. ואומר  לא איש אל ויכזב. א"ר שמואל מה הפסוק הזה לא ראשו כסופו ולא סופו כראשו אלא בשעה שהקב"ה גוזר להביא טובה בעולם לא איש אל ויכזב ובשעה שהוא גוזר רעה ההוא אמר ולא יעשה. כך בשעה שאמר הקב"ה לאברהם  כי ביצחק יקרא לך זרע. לא איש אל ויכזב. ובשעה שאמר לו  קח נא את בנך. ההוא אמר ולא יעשה. ובשעה שאמר לו  וגם את הגוי אשר יעבדו דן אנכי. לא איש אל ויכזב. ובשעה שאמר לו  ועבדום וענו אותם. ההוא אמר ולא יעשה. ובשעה שאמר  פקד פקדתי אתכם. לא איש אל ויכזב. ובשעה שאמר לו  הרף ממני ואשמידם. ההוא אמר ולא יעשה. א"ר ברכיה מעשה היה בחסיד אחד שהיה דורש  כל אלמנה ויתום לא תענון. אלמנה אחת שמעה אותו אתיא לגביה. אמר לה זילי השתא ובתר כן אתיא. אמרה ליה אי לאו דשמעית יתך אומר כל אלמנה ויתום לא אתיתי לגבך ואת אמר לי זילי ואתיא. כך אמרה כנסת ישראל רבונו של עולם לא באנו אצלך אלא סמיכים מה שכתב כי לא לנצח ישכח אביון ואת מנשי יתנא:
 עד אנה תשכחני נצח. ר' חנינא אמר אמרה כנסת ישראל לשעבר אתה עשית מלחמותינו שנאמר  כי אז יצא ה' לפניך. ואף לאחרונים את עתיד לעשות כן שנאמר  ויצא ה' ונלחם בגוים ההם. ואנן דאימצין אנן לית את נפיק לן  ולא תצא אלקים בצבאותינו. עד אנה ה'. אמר להן הקב"ה וכי אני שכחתי אתכם אתם שכחתם אותי שנאמר  שכחו אל מושיעם. וכי הסתרתי פני מכם אתם הסתרתם פניכם ממני שנאמר  ויסבו פניהם ממשכן ה'. ואומר  ויפנו אלי עורף ולא פנים. אמר להן הקב"ה בעולם הזה הסתרתי פני מכם אבל לעתיד לבוא  כי עין בעין יראו בשוב ה' ציון:
 עד אנה אשית עצות. זה שאמר הכתוב  אחר הדברים האלה גדל המלך. א"ר יעקב עד היכן גידלו עד עץ של חמשים אמה. מעל כל השרים עד דיחמוניה על חמשים אמה. כ"ף עשרים למ"ד שלשים:
 עד אנה אשית. אף על פי שאני משועבדת במלכיות תורה ומצוות שנתת לי אני עושה אותן בנפשי. מילה אני עושה. שבת אני עושה ומשמרת. דבר אחר עצות בנפשי לקיים תורתך בנפשי אני עושה מפני הגזירות מפני שאומות העכו"ם גוזרין גזירות עלי לבטל תורתך ואלהותך ואני נותנת נפשי עליהן:
 הביטה ענני ה' אלקי האירה עיני פן אישן המות. דלא נעתק בשינתא דעכו"ם:
 פן יאמר אויבי יכלתיו. אמר הקב"ה לדוד דוד באיזה טרמוסיא אתה אומר דברים הללו. אמר לו שאני בוטח בך על חסדך שנאמר  ואני בחסדך בטחתי. באותו החסד שנאמר בך  חסדך ה' מלאה הארץ.  אם אמרתי מטה רגלי חסדך ה' יסעדני. דבר אחר ואני בחסדך בטחתי בתורה. כמה דאת אמר  ותורת חסד על לשונה. יגל לבי בישועתך. א"ר אבהו זה אחד מן המקראות הקשין שישועתו של הקב"ה היא ישועתן של ישראל. יגל לבי בישועתנו אין כתיב אלא בישועתך. אמר דוד ישועתך הוא ישועתנו. דבר אחר ואני בחסדך בטחתי בבבל. יגל לבי בישועתך במדי. אשירה לה' ביון. כי גמל עלי באדום. דבר אחר כי גמל עלי. אמר להן הקב"ה לישראל פרעו לי מה שקדמתי לכם בעולם הזה ואני אגמול לכם לעתיד לבוא. אמרתי לכם נסכו לפני בחג מים בעולם הזה וכבר קדמתי לכם  עלי באר ענו לה. ואני פורע לכם  והיה ביום ההוא יטפו ההרים עסיס. אמרתי לכם שתטלו לפני לולב ותהללו כבר קדמתי לכם  ההרים תרקדו כאילים. ואני פורע לכם לעתיד לבוא  ההרים והגבעות יפצחו לפניכם רינה. אני אמרתי לכם תעשו לי סוכה וכבר קדמתי לכם  כי בסוכות הושבתי. ואני פורע לכם לעתיד לבוא  וסוכה תהיה לצל יומם מחורב.  מי הקדימני ואשלם. הוי אשירה לה' כי גמל עלי: