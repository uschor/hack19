כי תבאו אל הארץ. שלמה אמר זממה שדה ותקחהו , בא וראה כל מה שהרהר אברהם בלבו נתן לו הקב"ה, הרהר  ארץ  ונתן לו, שנאמר אני ה' אשר הוצאתיך מאור כשדים  , אמר אברהם לפני הקב"ה, רבונו של עולם, אתה נתת לי רשות לומר לפניך כמה אדע , השיבו ואמר לו ידוע תדע , אוי לו לאדם שמוציא דבר מתוך פיו ואינו יודע היאך מוציאו , על שאמר במה אדע נתחייבו בניו להשתעבד במצרים ארבע מאות שנה, ושלמה אמר כל עמל האדם לפיהו וגו' , מהו כל עמל אדם לפיהו, כל מצות וצדקות שאדם עושה, דיו לשעה שנפשו יוצאה הימנו, לכך נאמר כל עמל אדם לפיהו. כששמע אברהם ידוע תדע הרהר בלבו ואמר שכל אומה שמשתעבדת בבני יוצאה בשלום ואינה מתחייבת, אמר לו הקב"ה וגם את הגוי וגו' , לכך נאמר זממה שדה ותקחהו.