ברכות פרק ו כיצד מברכין - כיצד מברכין על הפרות? וכו', מנא הני מילי? דתנו רבנן:  "קדש הלולים לה'", מלמד שטעונין ברכה לפניהם ולאחריהם. מכאן אמר רבי עקיבא: אסור לאדם שיטעם כלום קדם שיברך.
אמר רבי שמואל בר נחמני, אמר רבי יונתן: מנין שאין אומרים שירה אלא על היין? שנאמר:  ["ותאמר להם הגפן]: החדלתי את תירושי, המשמח אלהים ואנשים", אם אנשים משמח, אלהים במה משמח? מכאן שאין אומרים שירה אלא על היין.
קא תנו רבנן: אסור לאדם שיהנה מן העולם הזה בלא ברכה, וכל הנהנה מן העולם הזה בלא ברכה, מעל. מאי תקנתיה? ילך אצל תלמיד חכם. [ילך אצל] תלמיד חכם, מאי עביד ליה? הא עבד לאיסוריה! אלא אמר רבא: ילך אצל חכם מעיקרא וילמדנו ברכות, כדי שלא יבוא לידי מעילה. אמר רב יהודה, אמר שמואל: כל הנהנה מן העולם הזה בלא ברכה, כאלו נהנה מקדשי שמים, שנאמר:  "לה' הארץ ומלואה". רבי לוי רמי, כתיב: "לה' הארץ ומלואה", וכתיב:  "השמים שמים לה', והארץ נתן לבני אדם", לא קשיא, כאן קדם ברכה, כאן לאחר ברכה. אמר רבי חנינא בר פפא: כל הנהנה מן העולם הזה בלא ברכה, כאלו גוזל להקדוש ברוך הוא וכנסת ישראל, שנאמר:  "גוזל אביו ואמו ואמר: אין פשע, חבר הוא לאיש משחית". 'אביו' זה הקדוש ברוך הוא, שנאמר:  "הלוא הוא אביך קנך", ואין 'אמו' אלא כנסת ישראל, שנאמר:  ["שמע בני מוסר אביך], ואל תטש תורת אמך". מאי "חבר הוא לאיש משחית"? אמר רבי חנינא בר פפא: חבר הוא לירבעם בן נבט, שהשחית את ישראל לאביהם שבשמים.
קב רבי חנינא בר פפא רמי, כתיב:   "ולקחתי דגני בעתו" [וגו']. וכתיב:  "ואספת דגנך ותירשך ויצהרך", לא קשיא, כאן בזמן שישראל עושין רצונו של מקום, כאן בזמן שאין ישראל עושין רצונו של מקום. תנו רבנן: "ואספת דגנך" וגו', מה תלמוד לומר? לפי שנאמר:  "לא ימוש ספר התורה הזה מפיך", יכול דברים ככתבן? תלמוד לומר: "ואספת דגנך".  [הנהג] בהם מנהג דרך ארץ, דברי רבי ישמעאל. רבי שמעון בן יוחאי אומר: אפשר, אדם חורש בשעת חרישה, וזורע בשעת זריעה, וקוצר בשעת קצירה, ודש בשעת דישה, וזורה בשעת הרוח, תורה מה תהא עליה? אלא בזמן שישראל עושין רצונו של מקום, מלאכתן נעשית על ידי אחרים, שנאמר:  "ועמדו זרים ורעו צאנכם" [וגו']. ובזמן שאין ישראל עושין רצונו של מקום, מלאכתן נעשית על ידי עצמן, שנאמר:  "ואספת דגנך", ולא עוד אלא שמלאכת אחרים נעשית על ידם, שנאמר:  "ועבדת את אויביך". אמר אביי: הרבה עשו כרבי ישמעאל ועלתה בידם,  כרבי שמעון בן יוחאי ולא עלתה בידם. אמר להו רבא לרבנן: במטותא  מיניכו, דלא תיתו קמאי, לא ביומי ניסן ולא ביומי תשרי,  כי היכי דלא תטרדו במזוניכו כולה שתא. אמר רבה בר בר חנה, אמר רבי יוחנן, משום רבי יהודה בר אלעאי: בוא וראה מה בין דורות ראשונים לדורות אחרונים, דורות ראשונים שעשו תורתן קבע ומלאכתן עראי, זה וזה נתקים בידם. דורות האחרונים שעשו מלאכתן קבע ותורתן עראי, זה וזה לא נתקים בידם. ואמר רבה בר בר חנה, אמר רבי יוחנן משום רבי יהודה בר אלעאי: בוא וראה מה בין דורות האחרונים לדורות הראשונים. דורות הראשונים היו מכניסין פרותיהן דרך טרקסימון, כדי לחיבן במעשר, דורות האחרונים מכניסין פרותיהן דרך גגות, דרך חצרות, דרך קרפיפות, כדי לפטרן מן המעשר.  דאמר רבי ינאי: אין הטבל מתחיב במעשר עד שיראה פני הבית, שנאמר:  "בערתי הקדש מן הבית".  ורבי יוחנן אמר: אפלו חצר קובעת, שנאמר:  "ואכלו בשעריך ושבעו".
היה רבי מאיר אומר: ממשמע שנאמר:  "וערלתם ערלתו את פריו", איני יודע שעץ מאכל הוא? אלא מה תלמוד לומר: "עץ מאכל"? להביא עץ שטעם עצו ופריו שוה, ואיזהו? זה הפלפלין, ללמדך שהפלפלין חיבין בערלה, וללמדך שאין ארץ ישראל חסרה כלום, שנאמר:  "ארץ אשר לא במסכנת תאכל בה לחם, לא תחסר כל בה".
מעשה ברבן גמליאל והזקנים שהיו מסבין בעליה ביריחו, והביאו לפניהם כותבות ואכלו, ונתן רבן גמליאל רשות לרבי עקיבא לברך, קפץ וברך רבי עקיבא ברכה אחת מעין שלש. אמר לו רבן גמליאל: [עקיבא], עד מתי אתה מכניס ראשך בין המחלקת? אמר לו: רבנו, אף על פי שאתה אומר כן, וחבריך אומרים כן, למדתנו רבנו: "יחיד ורבים הלכה כרבים.
תנו רבנן: מהו אומר? "המוציא לחם מן הארץ", רבי נחמיה אומר: "מוציא [לחם מן הארץ]". אמר רבא: ב"מוציא" כולי עלמא לא פליגי, דאפיק משמע, דכתיב:  "אל מוציאם ממצרים", כי פליגי, ב"המוציא", רבנן סברי: "המוציא" דאפיק משמע, דכתיב:  "המוציא לך מים מצור החלמיש", ורבי נחמיה סבר: "המוציא" דמפיק משמע, שנאמר:  "המוציא אתכם מתחת סבלות מצרים". ורבנן? ההוא, הכי קאמר להו קודשא בריך הוא [לישראל]: כד מפיקנא לכו, עבידנא לכו מלתא, כי היכי דידעתו דאנא הוא דאפיקית יתכון ממצרים, דכתיב:  "וידעתם כי אני ה' אלהיכם המוציא אתכם" וגו'. 
קג הנהו תרי תלמידי דהוו קמיה דבר קפרא, הביאו לפניו כרוב ודורמסקין ופרגיות, נתן בר קפרא רשות לאחד מהם לברך, קפץ וברך על הפרגיות. לגלג עליו חברו. כעס בר קפרא, אמר: לא על המברך אני כועס, אלא על המלגלג אני כועס. אם חברך דומה כמי שלא טעם טעם בשר מעולם, אתה, על מה לגלגת עליו? חזר ואמר: לא על המלגלג אני כועס, אלא על המברך אני כועס. ואמר: אם חכמה אין כאן, זקנה אין כאן? תנא: ושניהם לא הוציאו שנתם.
תני תנא קמיה דרב נחמן בר יצחק: מניח הפרוסה בתוך השלמה [ובוצע] ומברך. אמר ליה: מה שמך? אמר ליה: שלמון. אמר ליה: שלום אתה ושלמה משנתך, ששמת שלום בין התלמידים.
רב אמי ורב אסי, כי הוה מתרמי להו ריפתא דערובא, מברכין עליה, "המוציא לחם מן הארץ". אמרי: הואיל ואתעביד ביה מצוה חדא, נעביד ביה מצוה אחריתי.
אמר רב יהודה, אמר רב: אסור לאדם שיאכל קדם שיתן מאכל לבהמתו, שנאמר:  "ונתתי עשב בשדך לבהמתך", והדר: "ואכלת ושבעת".
אמר  [רבא] בר שמואל משמיה דרבי חיא: אחר כל אכילתך אכל מלח, ואחר כל שתיתך שתה מים, ואי אתה נזוק. תניא נמי הכי: אחר כל אכילתך אכל מלח, ואחר כל שתיתך שתה מים, ואי אתה נזוק. תניא אידך: אכל כל מאכל ולא אכל מלח, שתה כל משקין ולא שתה מים, ביום, ידאג מריח הפה, ובלילה, מפני אסכרה. תנו רבנן: המקפה אכילתו במים, אינו בא לידי חלי מעים. וכמה? אמר רב חסדא: קיתון לפת. אמר רב מרי, אמר רבי יוחנן: הרגיל בעדשים, אחד לשלשים יום, מונע אסכרה מביתו. אבל כל יומא, לא. מאי טעמא? משום דקשה לריח הפה. ואמר רב מרי, אמר רבי יוחנן: הרגיל בחרדל, אחד לשלשים יום, מונע חלאים מביתו, אבל כל יומא, לא. מאי טעמא? משום דקשה לחולשא דליבא. אמר רב חיא בר אשי: אמר רב: הרגיל בדגים קטנים, אינו בא לידי חלי מעים, ולא עוד, אלא שדגים קטנים מפרין ומרבין, ומברין גופו של אדם. אמר רבי חמא בר חנינא: הרגיל בקצח, אינו בא לידי כאב לב. מיתיבי: רבן שמעון בן גמליאל אומר: קצח, אחד מששים סימני המות [הוא], והישן במזרח גרנו, דמו בראשו. לא קשיא, הא בריחו, הא בטעמו.
[משנה, ברך וכו', ועל פרות הארץ "בורא פרי העץ", לא יצא. גמרא,] פשיטא! אמר רב נחמן בר יצחק: לא נצרכה אלא לרבי יהודה, דאמר: חטה, מין אילן היא, דתניא: אילן שאכל ממנו אדם הראשון, רבי מאיר אומר: גפן היה, שאין לך דבר שמביא יללה על אדם אלא יין, שנאמר:  "וישת מן היין וישכר". רבי נחמיה אומר: תאנה היתה, דבדבר שנתקלקלו בו נתקנו, שנאמר:  "ויתפרו עלה תאנה". רבי יהודה אומר: חטה היתה, שאין התינוק יודע לקרות 'אבא' ו'אמא', עד שיטעם טעם דגן. [סלקא דעתך אמינא, הואיל ואמר רבי יהודה: חטה מין אילן היא, ליבריך עליה "בורא פרי העץ", קא משמע לן וכו'].
קד אמר רב: כל ברכה שאין בה הזכרת השם, אינה ברכה. ורבי יוחנן אמר: כל ברכה שאין בה מלכות, אינה ברכה. אמר אביי: כותיה דרב מסתברא, דתניא:  "לא עברתי ממצותיך, ולא שכחתי". "לא עברתי" מלברכך, "ולא שכחתי" מלהזכיר שמך עליו. ואלו  [מלכות] לא קתני.
קה אמר רבי זירא ואי תימא רבי  [חיננא] בר פפא: בוא וראה שלא כמדת הקדוש ברוך הוא, מדת בשר־ודם. מדת בשר־ודם, כלי ריקן מחזיק, מלא אינו מחזיק.  [אבל הקדוש ברוך הוא אינו כן], מלא מחזיק, ריקן אינו מחזיק, שנאמר:  "ויאמר, אם שמוע תשמע לקול ה' אלהיך", "אם שמוע" תשמע, ואם לאו לא תשמע. דבר אחר: "אם שמוע" בישן, "תשמע" בחדש, ואם יפנה לבבך שוב לא תשמע.
קו ועל הירקות הוא אומר: "בורא פרי האדמה". רבי יהודה אומר: "בורא מיני דשאים". אמר רבי זירא, ואיתימא רבי חנינא בר פפא: מאי קראה?  "ברוך ה' יום יום", וכי ביום מברכין אותו, ובלילה אין מברכין אותו? אלא לומר לך: בכל יום ויום, תן לו מעין ברכותיו, הכא נמי, כל מין ומין, תן לו מעין ברכותיו. אמר רב זוטרא בר טוביה, אמר רב: מנין שמברכין על  [הריח]? שנאמר:  "כל הנשמה תהלל יה, הללויה", אי זהו דבר שהנשמה נהנית ממנו ואין הגוף נהנה ממנו? הוי אומר: זה הריח.
רב חסדא ורב המנונא הוו יתבי בסעודתא, איתו לקמיהו תמרי ורמוני. שקל רב המנונא, בריך אתמרי ברישא. אמר ליה [רב חסדא]: לא סבר ליה מר להא דאמר רב יוסף, ואיתימא רבי יצחק: כל המקדם בפסוק זה, קודם לברכה. אמר ליה: זה שני ל'ארץ', וזה חמישי ל'ארץ'. אמר ליה: מאן יהיב לן נגרי דפרזלא ונשמעינך.
קז [אמר רב חיא בר אשי, אמר רב: שלש תכיפות הן: תכף לסמיכה שחיטה. תכף לגאלה תפלה. תכף לנטילת ידים ברכה]. אמר אביי: אף  [אנו נאמר:] תכף לתלמידי חכמים ברכה  שנאמר:  "ויברכני ה' בגללך". ואי בעית אימא מהכא:  "ויברך ה' את בית המצרי בגלל יוסף".
כי נח נפשיה דרב, אזלו תלמידיו בתריה. כי הדרי, אמרי: ניזול וניכול לחמא אנהר דנק. בתר דכריכו, יתבי וקא מבעיא להו: 'הסבו' דוקא תנן, אבל 'ישבו' לא, או דלמא, כיון דאמרי: "ניזיל וניכול ריפתא בדוכתא פלניתא" כי הסבו דמי? לא הוו בידיהו, קם רב אדא בר אהבה, אהדר קרעיה לאחוריה, וקרע קריעה אחרינא. אמר: נח נפשיה דרב, וברכת מזונא לא גמרינן. עד דאתא ההוא סבא, רמי להו מתניתא אבריתא, ושני להו: כיון דאמרי: "ניזול וניכול לחמא בדוכתא פלן" כהסבו דמי.
[אמר רב חיא בר אשי, אמר רב:] הנוטל ידיו תחלה באחרונה, הוא מזמן לברכה. רב ורבי חיא הוו יתבי קמיה דרבי בסעודתא. אמר ליה רבי לרב: קום משי ידיך, חזייה דהוה מרתת, אמר ליה רבי חיא: בר פחתי, עיין בברכת מזונא קאמר לך.
קח ואמר רב  [זוטרא בר טוביה], אמר רב: עתידין כל בחורי ישראל שלא טעמו טעם חטא, שיתנו ריח כלבנון, שנאמר:  "ילכו יונקותיו, ויהי כזית הודו, וריח לו כלבנון". אמר רב  [זוטרא בר טוביה] אמר רב: מאי דכתיב:  "את הכל עשה יפה בעתו", מלמד, שכל אחד ואחד, יפה לו הקדוש ברוך הוא אמנותו בפניו. אמר רב פפא: הינו דאמרי אינשי: תלי [ליה] קורא לדבר אחר, ואיהו דידיה עביד. ואמר רב זוטרא [בר טוביה, אמר רב, ואמרי לה, אמר רב חנן בר ביזנא, אמר רבי שמעון חסידא, ואמרי לה, אמר רבי יוחנן משום רבי שמעון בן יוחאי:  נוח לו לאדם שיפיל עצמו לתוך כבשן האש, ואל ילבין פני חברו ברבים, מנא לן? מתמר, שנאמר:  "היא מוצאת" וגו'.
קט תנו רבנן: ששה דברים גנאי לו לתלמיד חכם: אל יצא כשהוא מבשם לשוק, ואל יצא במנעלים המטלאים, ואל יצא יחידי בלילה, ואל יספר עם אשה בשוק, ואל יכנס באחרונה לבית המדרש, ואל יסב  [בחבורה] של עמי־הארץ. ויש אומרים: אף אל יפסיע פסיעה גסה, ואל יהלך בקומה זקופה. אל יצא כשהוא מבשם לשוק, אמר רבי [אבא בריה דרבי] חיא בר אבא, אמר רבי יוחנן: במקום שחשודין על משכב זכור. אמר רב ששת: לא אמרן אלא בבגדו, אבל בגופו, זעה מעברא ליה. אמר רב פפא: ושערו,  כבגדו דמי, ואמרי ליה: כגופו דמי. ואל יצא במנעלים המטלאים, [מסיע ליה לרב חיא בר אבא, דאמר רב חיא בר אבא: גנאי הוא לתלמיד חכם שיצא במנעלים המטלאים]. איני, והא רבי חיא בר אבא נפיק! אמר מר זוטרא בריה דרב נחמן: בטלאי על גבי טלאי. ולא אמרן, אלא בפנתא, אבל בגילדא, לית לן בה. ובפנתא, לא אמרן, אלא באורחא, אבל בביתא לית לן בה. ולא אמרן, אלא בימות החמה, אבל בימות הגשמים לית לן בה. ואל יצא יחידי בלילה, משום חשדא. ולא אמרן, אלא דלא קבע ליה עדנא, אבל קבע ליה עדנא,  [מידע ידיע], לעדניה קאזיל. ואל יספר עם אשה בשוק, אמר רב חסדא: אפלו היא אשתו. תניא נמי הכי:  אפלו היא אשתו, ואפלו היא בתו, ואפלו היא אחותו, לפי שאין הכל בקיאין בקרובותיו. ואל יכנס באחרונה לבית המדרש, [משום] דקרו ליה 'פושע'. ואל יסב במסבה של עמי הארץ,  [מאי טעמא? דלמא אתי] לאמשוכי בתריהו. ואל יפסיע פסיעה גסה, דאמר מר: פסיעה גסה נוטלת אחד מחמש מאות ממאור עיניו של אדם. ומאי תקנתיה? להדר ליה בקידושא דבי שמשי. ואל יהלך בקומה זקופה,  דאמר מר: כל ההולך בקומה זקופה, אפלו ארבע אמות, כאלו דוחק רגלי השכינה, דכתיב:  "מלא כל הארץ כבודו".
כי אתא רב דימי אמר: עיר אחת היתה לו לינאי המלך בהר המלך, שהיו מוציאין ממנה ששים רבוא ספלי טרית לקוצצי תאנים, מערב שבת לערב שבת. כי אתא רבין אמר: אילן אחד היה לו לינאי המלך בהר המלך, שהיו מורידין ממנו ארבעים סאה גוזלות משלש ברכות בחדש. כי אתא רבי יצחק אמר: עיר אחת היתה בארץ ישראל ו'גופנית' שמה, שהיו בה שמונים זוגות אחים כהנים נשואין לשמונים זוגות אחיות כהנות. ובדקו רבנן מסורא ועד נהרדעא, ולא אשכחו בר  [מבנתיה] דרב חסדא, דהוו נסיבן לרמי בר חמא ולמר עוקבא בר חמא, ואף על גב דאינהי הוו כהנתא, אינהו לא הוו כהני.
אמר רבי ינאי, [אמר רב:] כל שהוא כביצה, ביצה טובה ממנו. כי אתא רבין אמר: טבא ביעתא מגולגלתא, משיתא קיסי סולתא. כי אתא רב דימי אמר: טבא ביעתא מגולגלתא משיתא, מטויתא, מארבע, מבושלתא, כל שהוא כביצה, ביצה טובה הימנו, לבר מבשרא.
תנו רבנן: טחול יפה לשנים וקשה לבני מעים. כרישין קשים לשנים ויפים לבני מעים. כל ירק חי מוריק, וכל קטן מקטין. וכל נפש משיב [את] הנפש. וכל קרוב לנפש משיב [את] הנפש. כרוב למזון, ותרדים לרפואה, אוי לו לבית שהלפת עוברת בתוכו. 