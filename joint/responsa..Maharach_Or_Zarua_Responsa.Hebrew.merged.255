<b>המסור </b>שמסר את חברו והיה הנמסר יכול להשמט ולא נשמט נראה דהמסור חייב כדתנן פ' הגוזל בתרא קי"ז א' ישראל שאנסוהו גוים והראום ממון חברו פטור ואם נתן ונשא ביד חייב וע"כ מיירי שהנמסר יכול להשמט דאי לאו הכי הוי ליה כאוקמינהו עלוי ואפילו נשא ונתן ביד פטור כדפטריה רב אשי לההוא דאחויה אחמריה דרב פנחס ודרב משום דמשעה דאוקמינהו עלוי על ידי אונס כמאן דקלייה דמי ואמר התם ואם הראה מעצמו כמו שנשא ונתן דמי ועוד ראיה מס"פ כיצד כ"ז א' דקאמר התם הניח גחלת על בגדו ונשרף חייב והתם הפירוש אפילו הבעלים עומדים שם ושותקים דמשום דסמכי אתשלומין דידיה שתקי, וודאי מהיזק גופו פטור המוסר אם הנמסר היה יכול להשמט דהוי ליה כהניח גחלת על בשרו דפטור דהיה לו להסירו ולא למיסמך אתשלומין דמניח ה"נ היה לו להשמט, אבל בהיזק ממונו כגון אם תפשוהו והוצרך לפדות עצמו נראה דחייב כי גם מזה אין לו להשמט כי יאמר אם יתפשוני אפדה עצמי והמוסר ישלם ועתה נראה דמשמתינן למוסר עד דקביל עליה כל אונסא דאתי ליה מחמת האי מסירה כדאמר פרק הגוזל קי"ד א' ישראל דזבין ארעא לגוי אמצריה דישראל חבריה משמתינן ליה עד דקביל עליה כל פסידא דאתי ליה מחמתיה והתם נראה דמדינא היה פטור המוכר דאין לך גרמא בנזקין גדול מזה לשני הטעמים שחילק ר"י זצ"ל בין גרמא בנזקין לדינא דגרמי וכן משמע מדמשמתינן ליה עד דקביל ומה צריך קבלה אי חייב מדינא ואפילו הכי משמתינן ליה כ"ש החי מסור דמשמתינן ליה עד דקביל עליה כל פסידא דאתי מחמת מסירה זו ואפילו בהיזק גופו דאין לך אריה ארבעי אמצר' גדולה מהאי ולא דמי כל כך להניח גחלת על בשרו דהתם יכול להסירו ולא ינזק כלום אבל כאן אי אפשר לו להשמט בלי הפסד אם יפנה מקומו וילך לגור באשר ימצא אין לך הפסד גדול מזה ועוד שמא גם שם ימצאוהו הגוים שמסרו נגדם ועוד כאן הוא בטוח לתקן בממון שלא ינזק בגופו שמא אין לו להשמט וחייב המסור כל נזקיו כך נראה לע"ד. חיים בן הרב ר' יצחק נב"ה. 