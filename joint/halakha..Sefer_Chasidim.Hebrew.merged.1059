אדם שגמר בלבו צריך להוציא בשפתיו. ואם אדם שדובר אמת בלבו חושב וגומר בלבו יכתוב שלא ישכח מחשבותיו ולא יחל דברו. ואם אינו יכול לעמוד בו ילך אצל חכם ויתיר למחשבותיו אע"פ שלא הוציאם בשפתיו אלא שגמר בלבו. לפיכך על כל מחשבותיו יהרהר שלא יהא במחשבותיו כלום כל זמן שלא הוציאם בפיו. אע"פ שכתוב תהלים קיט קו נשבעתי ואקיימה לשמור מצותיך לא ישבע בזמן הזה ולא ידור לעשות מצוה שמא לא יקיים. וכתיב קהלת ה ד טוב אשר לא תדור משתדור ולא תשלם או לא תקיים: