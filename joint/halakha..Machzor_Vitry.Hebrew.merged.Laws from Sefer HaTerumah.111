<b>וכלי</b> חרס חדשים צריך שיתן מים שלשה פעמים, או ישהא בהם מים זמן גדול כדי שיהו בלועים בהן, ואם לא עשה כן אם נתן גוי בהם יין נסך אסורין וצריכין עירוי ג' ימים, ולדברי רבינו יעקב אפילו לא עשה כן אין צריך רק הדחה ג' פעמים לאחר שהיה בהם יין נסך: ועיסה יש מקומות שהגוים מחמצין משמרי יין ומייבשין אותם בתנור תחילה, ויש שמתירין הפת כמו דורדיא דארמאי דשרי לבתר תריסר ירחי שתא, ורבינו יעקב אסר, דהיינו דווקא שמרים שנתמדו במים ונסחטו. ואותם קרויים דורדייא, אבל שמרים קרוי אותם שלא היה בהן מים מעולם. ואותם אינו מועיל לייבש בתנור, ולא שנים עשר חדש, מיהו בירושלמי קא' שמרים של... לאחר שנתייבשו מותרין: