. זש"ה כי יש אדם שעמלו וגו' , מדבר בהקב"ה, ומנין שנקרא אדם, שנאמר  דמות כמראה אדם עליו מלמעלה , שעמלו בחכמה , שנאמר ה' בחכמה יסד ארץ , ובדעת מנין, שנא' בדעתו תהומות נבקעו . ובכשרון , שהיו המעשים מתכשרין מעצמן, ולאדם שלא עמל בו, אלו הבריות. יתננו חלקו, גם זה הבל, כי כל ימיו מכאובים, שהיו מכאובים לפני הקב"ה במעשיהם הרעים, וכעס ענינו, שהיו מכעיסין לפני הקב"ה. גם בלילה לא שכב לבו, שהיו עושין   בלילה, ומנין שאפילו  ביום, שנאמר רק רע כל היום .