<b>ועל </b>הנשבע לגרש ארוסתו או אשתו תמיה אני איך תחול השבועה שנשבע לבטל המצוה וחרם של רבינו גרשום מ"ה שאין לגרש אשה אלא מרצונה ומדעתה ואפילו אם בשעת שבועתו היתה חפצה לקבל גט ועתה אינה חפצה וכי מי שנשבע לעבור על החרם יעבור וודאי אם היא רוצה להתגרש לקיים שבועתו יגרש ויחזיר אם ישראל הוא אכן אם הוא כהן או אפילו ישראל והיא אינה רוצה ליפסל מכהונה נראה דלא חלה השבועה כלל, אכן אם חפיצה היא והוא נתחרט והוא כהן צ"ע, ומחמת שכתב בשם מורי רבינו מאיר זצוק"ל שחייב לקיים שבועתו אין להשיב את רבינו הארי ומה שנשבע שלא ישאנה אם היא אינה רוצה להתגרש וכל כמה דאגידא ביה לא יהבי ליה אחריתי ומתבטל מפריה ורביה. הרי נשבע לבטל מצוה דפרו ורבו ולשבת יצרה, אכן אם היא קטלנית שמא היו קידושי טעות ואפילו גט שמא אינה צריכה, הרבה היה להאריך בזה אכן כיון שרבינו זצוק"ל השיב כאשר כתבתם אשמרה מחסום לפי. 