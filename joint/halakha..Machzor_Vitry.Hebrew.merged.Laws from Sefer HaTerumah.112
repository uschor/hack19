<b>גיגית</b> של ענבים דרוכים מותר לגוי ליגע בהן אפי' לכתחילה דאמר רב הונא אינו נעשה יין נסך עד שימשך, וזהו עד שיתן את הסל והגרגותני שם ולקח ישראל מן היין אשר בסל, משם אם נגע בו גוי ביין שבגיגית נאסר הכל, ואם לא נגע רק בזגין וחרצנים אין הכל נאסר אלא א"כ היה משקה טופח להטפיח שמחבר הכל. וצ"ע גבי עם הארץ שנגע באשכולות סביבותיו טמאות וכל הגת טהורה, ואפי' לא לקח ישראל מן היין שבסל נקרא המשכה כיון שהיין עלול נכנס בתוך הסל, ונבדל מן הזנין והחרצנים. ולדברי רבינו שלמה והרב ר' יהודה בר' נתן אפילו בלא נתינת סל שפינה הענבים אילך ואילך ויין צלול כנוס באמצע מיקרי המשכה, ושמא לדבריהם, זהו בשלא נשאר הענבים עד שולי הגיגית במקום שהיין צלול כנוס שם: