<big><strong>תעט.</strong></big><br><b>אקדמה </b>בתודה וזמרה. לשוכן בשמי שפרה. אהודינו אברכהו תמור כליל וקטורה: בקרב עדתו יהולל במהלל שפה ברורה. בכל מעבדיו יבורך שמו גדול בגבורה: גדולתו מאד נאוה. באין משער ומשורה. גבוליו הדומיו ושמיו ואור עולמים ברא: דבר טכסיסי ענין חתונה. ודמיון ברכת חופה הגונה. ביד ישורון עדת נאמנה ידועה מאל אמונה ק': דרושים בשתי מדות להעמיד בניין מושלם. דבוקים אש ומים. טרפם יצרם והעלם. הדום רגבים דובקו ועמדו על יסוד מחוללם. הגיגו ציינם והנוום בל ימוטו לעולם. וחכמים אור החמוש לנוצרי חימוש שיכלם. וצדיק רואה באורן. חללי הליכות עולם: זבול רקיע נטה. בשבת אהל מתחו. זבודיו משרתיו יצר הכינם וציינם בכוחו. חתירת תפתה ערך לעוברי דברי שבחו. חזות תמול ולא שלשום מחוסר ונגרע בשיחו. טביעות טוב לא טוייב באפל נפל נדחו. טכסו בכפל לאחוריו להגיד כשרון ארחו: ישרים נכוחים מעשיו מפואר מרומם ונעלה. ימינו הכל יסדה ואין בכל מעשיו חלילה: כרוב גודלו ופעלו יהולל יכולל סלה. כהרף מקוה מים שקעם וכנסם במצולה: להראות ארץ צייה והדשיא דשאים לאוכלה. להחיות כל היצורים. עשבים ועץ פרי העלה: משומר שורק וענביו למסעד עדתו אצרו. מאורות גדולים קבע מלון שכנו ושפרירו. נשאם תלאם כתקנם והעמידם במשמרו: נזפים נגזף צעיר אשר רגל בחבירו. סמכו נחמו וטכסו בניו פיוסו לעוררו. סגולה להימנות בו הלוך אחר מספרו: עצתו הקים והשלים והשריץ על האדמה. עריכת שקצים ודנים ועוף וחיה ובהמה. פקודת תשלום שכר. בטרם ברואים קדומה. פעולת זיז ותנינים סעודת נצח אסומה. צמותים בהררי אלף שמורים ליום נחמה. צפונים נתונים במשמר. יצרם לכירת תמימה: קבוצת מפעל גמר ושלחן ערוך כילה. קרטי עפר הרים. כדוגמת תרומה חלה. רצפו גלפו וטפחו וחינך לשונו מילה. רשומה יעודה ענודה ובדה היות לו לכלה: שניהם הביאם יחידים בחופות עשר כילה. שמחות ברכות הרבם לכבוד לשם ולתהילה: תאומים וריעים נעשו לבשר אחר זיככם. תשועת תכופת שמחה מנוחת שבת חינכם. תהילה מחנים שרפים. משוררים בחין ערכם. דבר זמירות ושירות רגלים שוררו בתוכם. בדרכם באו בחירים בקידוש מצות מלכם: רצויים יעודים עתה בקול קורא ממעונים. יכובדו יאופדו אפודת טכס חתנים. ידובבו בחוצותם מרובבים ברוב בנים שתולים בבית ה' אלהינו חצירותיו רעננים. יבקרו בהיכל ה' לאורך ימים ושנים. ארוחת עונג יזכו לתשלום טוב מצפונים: המוניי קדושיי ורוזניי. טרופים נזופים בפני. פדותם יחיש לעיני. זכויים לעלות להר ה'. ק': לאל אדון: