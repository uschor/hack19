<b>שאילתא </b>דאסיר לאורויי כי משתכר אע"ג דלא עביד מעשה בשעתיה דתניא ולהבדיל בין הקודש ובין החול <i data-commentator="Haamek Sheilah" data-order="1"></i> אלו חרמים וערכין והקדשות דכשהוא שכור לא ילמד בין הטמא ובין הטהור אלו הטומאות וטהרות ולהורות זה הוראה דלא לורי איסור והיתר אע"ג דלא עביד מעשה בשעתיה את כל החוקים אלו מדרשות <i data-commentator="Haamek Sheilah" data-order="2"></i> אשר דבר ה' זה תלמוד ביד משה זו הלכה דלא לורי לא מן מדרש לא מתלמוד ולא מהלכה יכול אפילו משנה ת"ל ולהורות והאי לאו הוראה הוא ר' יוסי ברבי יהודה אומר יכול אפילו תלמוד ת"ל להורות כמאן אזלא הא דתניא יצא שרץ טמא וצפרדע טהור ששתויי יין מורין בו לימא סתמא כרבי יוסי ברבי יהודה לא אפילו תימא רבנן הא זיל קרי ביה רב הוא: 
<b>ברם </b>צריך הלכה כרבי יוסי ברבי יהודה או כרבנן הלכתא כרבנן דיחיד ורבים הלכה ברבים או דילמא הלכה כרבי יוסי ברבי יהודה משום דמסתבר טעמיה <i data-commentator="Haamek Sheilah" data-order="3"></i> דמשנה מאי טעמא כיון דלא דמויי מילתא למילתא היא לא אתו למטעי ביה תלמוד נמי כיון דמיגרם גרים לא מיחלף ליה ולא אתו למטעי ביה ת"ש דאמר רב הלכה כרבי יוסי ברבי יהודה איני והא רב לא מוקים אמורא עליה מיומא טבא לחבריה אמאי והא תלמוד היא אמרי שאני רב דמורי מנפשיה ולוקים אמורא עליה ולא לורי מנפשיה סתם רב מורי ואגב דמפלפל אוריי מורי וכן הלכתא: 
