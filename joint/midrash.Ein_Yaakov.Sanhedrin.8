סנהדרין פרק ח - קט . מנא לן [דאוליד]? אילימא מדכתיב:  "הלא זאת בת שבע בת אליעם אשת אוריה החתי", וכתיב:  "אליעם בן אחיתפל הגלני", וכתיב:  "וישלח ביד נתן הנביא ויקרא את שמו 'ידידיה', בעבור  ה'" , וכתיב:  "ויהי לשנתים ימים, ויהיו גזזים לאבשלום", וכתיב:  "ואבשלום ברח וילך גשור, ויהי שם שלש שנים", וכתיב:  "וישב אבשלום בירושלים שנתים ימים, ופני המלך לא ראה", וכתיב:  "ויהי מקץ ארבעים שנה, ויאמר אבשלום אל המלך: אלכה נא ואשלם את נדרי אשר נדרתי לה' בחברון", וכתיב:  "ואחיתפל ראה כי לא נעשתה עצתו, ויחבש את החמור, [ויקם] וילך אל ביתו, אל עירו, ויצו אל ביתו, ויחנק", וכתיב:  "אנשי דמים ומרמה לא יחצו ימיהם". ותניא: כל שנותיו של דואג אינם אלא שלשים וארבע, ושל אחיתפל אינם אלא שלשים ושלש. כמה הויא להו? תלתין ותלת, דל שבע דהוה שלמה, פש להו עשרים ושית. דל תרתי שני לתלתא עבורי, אישתכח דכל חד וחד בתמני אוליד. ממאי? דלמא תרויהו בתשע אוליד, ובת־שבע אוליד בשית, משום דאתתא בריא היא. תדע, דהא הויא לה ולד מעיקרא. אלא מהכא:  "ואלה תולדת תרח, תרח הוליד את אברם, את נחור ואת הרן", ואברהם גדול מנחור שנה, ונחור גדול מהרן שנה, נמצא אברהם גדול שתי שנים מהרן. וכתיב:  "ויקח אברם ונחור להם נשים" וגו'. ואמר רבי יצחק: יסכה זו שרה, ולמה נקרא שמה 'יסכה'? שסוכה ברוח הקדש, והינו דכתיב:  "כל אשר תאמר אליך שרה, שמע בקלה". דבר אחר: 'יסכה', שהכל סכין ביפיה. וכתיב:  "ויפל אברהם על פניו ויצחק, ויאמר בלבו" וגו'. כמה קשיש אברהם משרה? עשר שנין, וקשיש מאבוה, תרתין שנין. אשתכח, כי אולדה הרן לשרה, בתמני אולדה. ממאי? דילמא אברהם, זוטא דאחוה הוה, ודרך חכמתן קא חשיב להו. תדע, דקא חשיב להו קרא דרך חכמתן, דכתיב:  "ויהי נח בן חמש מאות שנה, ויולד נח את שם את חם ואת יפת". 'שם' גדול מחם שנה, ו'חם' גדול מיפת שנה, נמצא שם, גדול מיפת שתי שנים, וכתיב:  "ונח בן שש מאות שנה והמבול היה מים על הארץ". וכתיב:  "אלה תולדת שם, שם בן מאת שנה, ויולד את ארפכשד שנתים אחר המבול", בן מאה שנה? בר מאה ותרתין שנין הוה! אלא דרך חכמתן קא חשיב להו, הכי נמי דרך חכמתן קא חשיב להו. אמר רב כהנא: אמריתה לשמעתא קמיה דרב זביד מנהרדעא, אמר: אתון מהכא מתניתו לה, אנן מהכא מתנינן לה:  "ולשם ילד גם הוא, אבי כל בני עבר אחי יפת הגדול", [יפת], הגדול שבאחיו [הוה]. אלא מנא לן? מהכא:  "ובצלאל בן אורי, בן חור למטה יהודה". וכתיב:  "ותמת עזובה,  ויקח לו כלב את אפרת, ותלד לו את חור". וכי עבד בצלאל משכן, בר כמה הוה? בר תליסר,  דכתיב:  "איש איש ממלאכתו אשר המה עשים", ותניא: שנה ראשונה עשה משה משכן, שניה הקים משכן ושלח מרגלים, וכתיב:  "בן ארבעים שנה אנכי בשלח משה עבד ה' וגו'. ועתה הנה אנכי היום בן חמש ושמנים שנה". כמה הויא להו? ארבעים, דל ארביסר דהוה בצלאל, פשו להו עשרין ושית, דל תרתי שני דתלתא עבורי, אישתכח דכל חד וחד, בתמני אוליד.
[פסקא]. בן ולא בת. תניא, אמר רבי שמעון: בדין הוא, שתהא בת ראויה להיות כבן סורר ומורה, שהכל מצויין אצלה בעברה, אלא גזרת הכתוב הוא: 'בן' ולא בת.
קי אמר רבי חנן: לא נברא יין בעולם אלא לנחם אבלים, ולשלם שכר לרשעים, שנאמר:  "תנו שכר לאובד, ויין למרי נפש". אמר רבי יצחק: מאי דכתיב:  "אל תרא יין כי יתאדם". אל תרא יין שמאדים פניהם של רשעים בעולם הזה, ומלבין פניהם לעולם הבא. רבא אמר: "אל תרא יין כי יתאדם", אל תרא יין, שאחריתו דם. רב כהנא רמי, כתיב: 'תירש', וקרינן 'תירוש', זכה, נעשה ראש, לא זכה נעשה רש. רבא רמי, כתיב:  "ישמח" וקרינן "ישמח"? זכה, משמחו, לא זכה, משמהו. והינו דאמר רבא: חמרא וריחני, פקחין. אמר רבי עמרם בריה דרבי שמעון בר אבא, אמר רבי חנינא: מאי דכתיב:  "למי אוי? למי אבוי? למי מדינים? למי שיח? למי פצעים חנם? למי חכללות עינים? למאחרים על היין, לבאים לחקור ממסך". כי אתא רב דימי, אמר: אמרי במערבא: האי קרא, מאן דדריש ליה מרישיה לסופיה, מדריש, ומסופיה לרישיה מדריש. דרש עובר גלילאה: שלשה עשר ווי"ן נאמרו ביין:  "ויחל נח איש האדמה ו'יטע כרם ו'ישת מן היין ו'ישכר ו'יתגל בתוך אהלה ו'ירא חם אבי כנען את ערות אביו ו'יגד לשני אחיו בחוץ ו'יקח שם ויפת את השמלה ו'ישימו על שכם שניהם ו'ילכו אחרנית ו'יכסו את ערות אביהם ו'פניהם וגו' ו'ייקץ נח מיינו ו'ידע את אשר עשה לו בנו הקטן". רב ושמואל, חד אמר: סרסו. וחד אמר: רבעו. מאן דאמר: סרסו, מתוך שקלקלו ברביעי, קללו ברביעי. ומאן דאמר: רבעו, גמר 'וירא', 'וירא', כתיב הכא: "וירא חם אבי כנען [את ערות אביו]", וכתיב [התם]:  "וירא אתה שכם בן חמור" [וגו']. בשלמא למאן דאמר: סרסו, משום הכי קללו ברביעי, אלא למאן דאמר: רבעו, מאי שנא רביעי? נלטייה בהדיא! הא והא הואי. "ויחל נח איש האדמה, ויטע כרם". אמר רב חסדא, אמר  [רב] עוקבא, ואמרי לה אמר מר עוקבא, אמר רבי זכאי: אמר לו הקדוש ברוך הוא לנח: נח, לא היה לך ללמד מאדם הראשון, שלא גרם לו אלא יין! כמאן דאמר: אותו אילן שאכל ממנו אדם הראשון, גפן היה, דתניא, רבי מאיר אומר: [אותו אילן שאכל אדם הראשון ממנו], גפן היה, שאין לך דבר שמביא יללה לאדם אלא יין. רבי יהודה אומר: חטה היה, שאין התינוק יודע לקרא אבא ואמא, עד שיטעם טעם דגן. רבי נחמיה אומר: תאנה היה, שבדבר שקלקלו, בו נתקנו, שנאמר:  "ויתפרו עלה תאנה".
קיא "דברי למואל מלך, משא אשר יסרתו אמו".  אמר רבי יוחנן משום רבי שמעון בן יוחאי: מלמד, שכפאתו אמו על העמוד, ואמרה לו:  "מה ברי, ומה בר בטני, ומה בר נדרי", "מה ברי", הכל יודעין שאביך ירא שמים היה, עכשיו יאמרו: אמו גרמה לו! "ומה בר בטני", כל הנשים של בית אביך, כיון שמתעברות, שוב אינן רואות פני המלך, ואני דחקתי ונכנסתי, כדי שיהא לי בן מזרז ומלבן. "ומה בר נדרי", כל נשים של בית אביך, היו נודרות ואומרות: יהא לי בן הגון למלכות, ואני נדרתי ואמרתי: יהא לי בן זריז וממלא בתורה, והגון לנביאות.  "אל למלכים למואל, אל למלכים שתו יין". 'אל למלכים', אמרה לו: בני, מה לך אצל מלכים, ששותין יין ומשתכרים ואומרים: למה לנו אל. 'ולרוזנים אי שכר', מי שכל רזי עולם גלויים לו, ישתה יין וישתכר? איכא דאמרי: מי שכל רוזני עולם משכימין לפתחו, ישתה יין וישתכר? אמר רבי יצחק: מנין שחזר שלמה והודה לאמו? דכתיב:  "כי בער אנכי מאיש, ולא בינת אדם לי", "כי בער אנכי מאיש", מנח, דכתיב:  "ויחל נח איש האדמה". "ולא בינת אדם לי", זה אדם הראשון.
קיב אמר רבי זירא: הישן בבית המדרש, תורתו נעשית לו קרעים [קרעים], שנאמר:  "וקרעים תלביש נומה".
קיג תניא, רבי יהודה אומר: אם לא היתה אמו שוה לאביו, בקול ובמראה ובקומה, אינו נעשה בן סורר ומורה,  [מאי טעמא? דקאמר:]  ["איננו שמע] בקלנו", ומדקול בעינן שוין, מראה וקומה נמי בעינן שוין. [כמאן אזלא הא דתניא: בן סורר ומורה לא היה ולא עתיד להיות, ולמה נכתב? דרש וקבל שכר, כמאן? כרבי יהודה. איבעית אימא: רבי שמעון היא, ד]תניא, אמר רבי שמעון: וכי מפני שאכל זה תרטימר בשר ושתה חצי לג יין האיטלקי, אביו ואמו מוציאין אותו לסקלו? אלא, לא היה ולא עתיד להיות, ולמה נכתב? דרש וקבל שכר. אמר רבי יונתן: אני ראיתיו, וישבתי על קברו. כמאן אזלא הא דתניא: עיר הנדחת לא היתה, ולא עתידה להיות, ולמה נכתבה? דרש וקבל שכר, כמאן? כרבי אליעזר, דתניא, רבי אליעזר אומר: כל עיר שיש בה אפלו מזוזה אחת, אינה נעשית עיר הנדחת.  [מאי טעמא? דאמר קרא]:  "ואת כל שללה תקבץ אל תוך רחבה, ושרפת באש", וכיון דאיכא מזוזה, לא אפשר, דכתיב:  "לא תעשון כן לה' אלהיכם". אמר רבי יונתן: אני ראיתיה, וישבתי על תלה. 
כמאן אזלא הא דתניא: בית המנגע לא היה ולא עתיד להיות, ולמה נכתב? דרש וקבל שכר, כרבי אליעזר ברבי שמעון, דתנן, רבי אליעזר ברבי שמעון אומר: לעולם אין הבית טמא, עד שיראה כשתי גריסין, [על שתי אבנים, בשני כתלים, בקרן זוית, ארכו כשתי גריסין], ורחבו כגריס. מאי טעמא דרבי אליעזר בן רבי שמעון? כתיב: 'קיר' וכתיב: 'קירות', איזהו קיר שהוא כקירות? הוי אומר: זה קרן זוית. תניא: אמר רבי אליעזר בר צדוק: מקום היה בתחום עזה, והיו קורין אותו: חורבתא סגירתא. אמר רבי שמעון איש כפר עכו: פעם אחת הלכתי לגליל, וראיתי מקום שמצינין אותו, ואמרו: אבנים מנגעות פנו לשם.
קיד תניא, רבי יוסי הגלילי אומר: וכי מפני שאכל זה תרטימר בשר, ושתה חצי לג יין האיטלקי, אמרה תורה: יצא לבית־דין ויסקל? אלא, הגיעה תורה לסוף דעתו של בן סורר ומורה, שסופו מגמר נכסי אביו, ומבקש למודו ואינו מוצא, ויוצא לפרשת דרכים, ומלסטם את הבריות. אמרה תורה  שימות זכאי, ואל ימות חיב, שמיתתן של רשעים, הנאה להם והנאה לעולם, ולצדיקים, רע להם ורע לעולם. שקט לרשעים, רע להם ורע לעולם. ולצדיקים, הנאה להם והנאה לעולם. יין ושנה לרשעים, הנאה להם והנאה לעולם. ולצדיקים, רע להם ורע לעולם. פזור לרשעים, הנאה להם והנאה לעולם. ולצדיקים, רע להם ורע לעולם.
הבא במחתרת נדון על שם סופו וכו'. גמרא. אמר רבא: מאי טעמא דמחתרת? חזקה שאין אדם מעמיד עצמו על ממונו, והאי מימר אמר: אי אזלינא, קאי לאפאי, ולא שביק לי, ואי קאי לאפאי, קטלינא ליה, והתורה אמרה: "אם בא להרגך השכם להרגו".
מנין לרואה את חברו שהוא טובע בנהר, או חיה גוררתו, או לסטין באין עליו, שהוא חיב להצילו? תלמוד לומר:  "לא תעמד על דם רעך". והא מהכא נפקא? מהתם נפקא, אבדת גופו מנין? תלמוד לומר:  "והשבתו לו". אי מהתם, הוה אמינא: הני מילי בנפשו, אבל מיטרח ומיגר אגרי, אימא לא? קא משמע לן.
בעו מיניה מרבי אמי: בן נח, מצוה על קדשת השם, או אינו מצוה על קדשת השם. אמר אביי: תא שמע: שבע מצוות נצטוו בני נח. ואם איתא, תמני הוין! אמר ליה רבא: אינהו וכל אביזריהו. מאי הוה עלה? אמר רבי אדא בר אהבה, אמרי בי רב: כתיב:  "לדבר הזה יסלח ה' לעבדך, בבוא אדני בית רמון להשתחות שמה, והוא נשען על ידי, והשתחויתי", וכתיב:  "ויאמר לו: לך לשלום". ואם איתא, לא לימא ליה! הא בצינעא, הא בפרהסיא.
קטו אמר רב יהודה, אמר רב: מעשה באדם אחד שנתן עיניו באשה אחת, והעלה לבו טינא. באו ושאלו לרופאים, אמרו: אין לו תקנה, עד שתבעל לו. אמרו חכמים: ימות ואל תבעל לו. תעמד לפניו ערמה, ימות ואל תעמד לפניו ערמה. תספר עמו מאחורי הגדר, ימות ואל תספר עמו מאחורי הגדר. פליגי בה רבי יעקב בר רב אידי ורבי שמואל  [בר נחמני], חד אמר: אשת־איש היתה, וחד אמר: פנויה היתה. בשלמא למאן דאמר: אשת־איש היתה, שפיר, אלא למאן דאמר: פנויה היתה, מאי כולי האי? אמר רב פפא: משום פגם משפחה. רב אחא בריה דרב איקא אמר: כדי שלא יהו בנות ישראל פרוצות בעריות. ולינסבה מינסב? לא מיתבא דעתיה, כדרבי יצחק, דאמר רבי יצחק: מיום שחרב בית המקדש, נטלה טעם ביאה ונתנה לעוברי עברה, שנאמר:  "מים גנובים ימתקו, ולחם סתרים ינעם".