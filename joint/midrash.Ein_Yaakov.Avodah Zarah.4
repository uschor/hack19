עבודה זרה פרק ד - סב תנו רבנן: שאלו פילוסופין את הזקנים ברומי: אם אלהיכם, אין רצונו בעבודת כוכבים, מפני מה אין מבטלה? אמרו להם: אלו לדבר שאין העולם צריך לו היו עובדין, היה מבטלו. הרי עובדים לחמה וללבנה לכוכבים ולמזלות. יאבד עולמו מפני השוטים? אלא עולם כמנהגו נוהג, ושוטים שקלקלו עתידין לתן את הדין. דבר אחר: הרי שגזל סאה של חטין, והלך וזרעה בקרקע, דין הוא שלא תצמח, אלא עולם כמנהגו נוהג [והולך], ושוטים שקלקלו, עתידין לתן את הדין. דבר אחר: הרי שבא על אשת חברו, דין הוא שלא תתעבר, אלא עולם כמנהגו נוהג [והולך], ושוטים שקלקלו, עתידין לתן את הדין. והינו דאמר רבי שמעון בן לקיש: אמר הקדוש ברוך הוא: לא דין לרשעים שעושים סלע שלי פומבי, אלא שמטריחין אותי ומחתימין אותי בעל כרחי.
סג שאל פילוסוף אחד את רבן גמליאל: כתוב בתורתכם:  "כי ה' אלהיך אש אכלה הוא, אל קנא". מפני מה מתקנא בעובדיה, ואין מתקנא בה? אמר לו: אמשל לך משל, למה הדבר דומה? לנשיא שהיה לו בן, ואותו בן היה מגדל לו את הכלב, והעלה לו שם על שם אביו, וכשהוא נשבע, אומר: בחיי כלב אבא, כששמע האב, על מי [הוא] כועס? על הבן [הוא כועס], או על הכלב [הוא כועס]? הוי אומר: על הבן [הוא כועס]. אמר ליה: כלב אתה קורא אותה? והלא יש בה ממש! אמר ליה: מה ראית? [אמר לו]: פעם אחת נפלה דלקה בעירנו, ונשרפה כל העיר, והבית שהיה שם עבודת כוכבים לא נשרפה. אמר ליה: אמשל לך משל, למה הדבר דומה? למלך בשר־ודם שסרחהעליו מדינה, כשהוא עושה מלחמה, עם החיים הוא עושה, או עם המתים [הוא עושה]? הוי אומר: עם החיים [הוא עושה]. אמר ליה: כלב אתה קורא אותה? מת אתה קורא אותה? אם כן יאבדנה מן העולם! אמר ליה: אלו לדבר שאין העולם צרך בו עובדין, היה מבטלו. הרי הם עובדים לחמה וללבנה לכוכבים ולמזלות, לאפיקים ולגאיות. יאבד עולמו מפני השוטים?  וכן הוא אומר:  "אסף אסף כל מעל פני האדמה, נאם ה'". וכתיב:  "אסף אדם ובהמה אסף עוף השמים ודגי הים והמכשלות את הרשעים" וגו'. וכי מפני שהרשעים נכשלים בהם, יאבדם מן העולם? והלא לאדם הם עובדים?  "והכרתי את האדם" וגו'.
סד שאל אגריפס שר צבא את רבן גמליאל: כתיב בתורתכם:  "כי ה' אלהיך אש אכלה הוא אל קנא". כלום מתקנא, אלא חכם בחכם. גבור בגבור. עשיר בעשיר. אמר ליה: אמשל לך משל, למה הדבר דומה? לאדם שנשא אשה על אשתו, חשובה ממנה אין מתקנא בה, פחותה ממנה מתקנא בה. אמר ליה: זונין לרבי עקיבא: לבי ולבך ידעין דעבודת גלולין לית בה מששא, והא קא חזינן [גברי] דאזלי כי מתברי, ואתו כי מצמדי, מאי טעמא? אמר ליה: אמשל לך משל, למה הדבר דומה? לאדם נאמן שהיה בעיר, וכל בני עירו היו מפקידים אצלו שלא בעדים. בא אדם אחד הפקיד אצלו בעדים, פעם אחת שכח והפקיד אצלו בלא עדים. אמרה לו אשתו: בוא ונכפרנו. אמר לה: וכי מפני ששוטה זה עשה שלא כהגן, אנו נאבד את אמונתנו? אף [כך] יסורין, בשעה שמשגרין אותן על האדם, משביעין  [אותן] שלא תלכו אלא ביום פלוני, ולא תצאו אלא ביום פלוני, [ובשעה פלונית], ועל ידי פלוני, ועל ידי סם פלוני. כיון שהגיע זמנן לצאת, הלך זה לבית עבודת כוכבים.  אמרו יסורין: דין הוא שלא נצא. חוזרים ואומרים: וכי מפני ששוטה זה עושה שלא כהגן, אנו  [נאבד] שבועתנו? והינו דאמר רבי יוחנן: מאי דכתיב:  "וחלים רעים ונאמנים". 'רעים', בשליחותן. 'ונאמנים', בשבועתן. אמר ליה  [רבא] בר רב יצחק לרב יהודה: האיכא [בית] עבודת כוכבים באתרין, דכי מנגיבעלמא, ולא אתי מטרא, מתחזי להו בחלמא, ואמר להו: שחטו לי גברא, ואיתי מטרא. שחטו לה גברא ואתא מטרא. אמר ליה: השתא  [אי הוי שכיבנא], לא אמרי לכו הא מלתא, הכי אמר רב: מאי דכתיב:  "אשר חלק ה' אלהיך אותם לכל העמים". מלמד שהחליקן בדברים כדי לטרדן מן העולם. והינו דאמר רבי שמעון בן לקיש: מאי דכתיב:  "אם ללצים הוא יליץ, ולענוים יתן חן" בא לטמא, פותחין לו, בא לטהר, מסייעין אותו.
בעא מיניה רב אסי מרבי יוחנן: יין שמסכו גוי מהו? אמר ליה: ואימא 'מזגו'? אמר ליה: אנא כדכתיב קאמינא:  "טבחה טבחה מסכה יינה". אמר ליה: לשון תורה לעצמה ולשון חכמים לעצמו. [מאי? אמר ליה: אסור, משום "לך לך, אמרין נזירא, סחור סחור, לכרמא לא תקרב"].