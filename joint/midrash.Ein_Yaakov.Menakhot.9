מנחות פרק ט - יז אמרי ליה יוחני וממרא למשה: תבן אתה מכניס לעפרים? אמר להו: אמרי אינשי: למתא ירקא, ירקא שקול.
יח "וישלח יואב תקועה, ויקח משם אשה חכמה" . מאי שנא תקועה? אמר רבי יוחנן: מתוך שרגילין בשמן זית, חכמה מצויה בהם. תנו רבנן:  "וטבל בשמן רגלו", זה חלקו של אשר, שמושך שמן כמעין. אמרו: פעם אחת נצטרכו אנשי לודקיא לשמן, מנו להם פולמוסטוס אחד. אמרו לו: לך והבא לנו שמן במאה רבוא. הלך לירושלים. אמרו לו: לך לצור, הלך לצור. אמרו לו: לך לגוש חלב, הלך לגוש חלב. אמרו לו: לך אצל פלוני בשדה  [הלז], ומצאו עוזק תחת זיתיו. אמר לו: יש לך שמן במאה רבוא שאני צריך? אמר לו:  המתן [לי] עד שאסים מלאכתי. המתין  עד שסים מלאכתו. לאחר שסים מלאכתו, הפשיל כליו לאחוריו, והיה מסקל ובא בדרך. אמר: לזה יש לו שמן במאה רבוא? כמדמה אני ששחוק שחקו בי היהודים. כיון שהגיע לעיר,  [הוציאה] לו שפחתו קומקומוס של חמין, ורחץ בו ידיו ורגליו, והוציאה לו ספל של זהב מלא שמן, וטבל בו ידיו ורגליו, לקים מה שנאמר: "וטבל בשמן רגלו". לאחר שאכלו ושתו, מדד לו שמן במאה רבוא. אמר לו: כלום אתה צריך יותר? אמר לו: הן, אלא שאין בידי דמים. אמר לו: אם אתה רוצה לקח, קח, ואני  [אלך] עמך ואטל הדמים. מדד לו שמן בשמונה עשרה רבוא, אמרו, לא הניח אותו האיש לא סוס ולא פרד ולא גמל ולא חמור בארץ ישראל שלא שכרו. כיון שהגיע לעירו, יצאו אנשי עירו לקלסו, אמר להם: לא תקלסו לי, אלא לזה שעמי, שמדד לי שמן במאה רבוא, והרי נושה בי שמונה עשרה רבוא, לקים מה שנאמר:  "יש מתעשר ואין כל, מתרושש והון רב".
יט "צו את בני ישראל ויקחו אליך שמן זית זך".  אמר רבי שמואל בר נחמני:  "אליך" ולא לי, לא לאורה אני צריך. שלחן בצפון ומנורה בדרום, אמר רבי זריקא, אמר רבי אלעזר: לא אכילה אני צריך, ולא לאורה אני צריך.  "ויעש לבית חלוני שקפים אטמים". תנא: שקופים *) [מבפנים], ואטומים  [בחוץ]. לא לאורה אני צריך.  "מחוץ לפרכת העדת באהל מועד". עדות היא לכל באי עולם, ששכינה שרויה בישראל. אם תאמר: לאורה אני צריך, והלא כל אותם השנים שהלכו ישראל במדבר, לא הלכו אלא לאורו? אלא, עדות היא לכל באי עולם שהשכינה שרויה בישראל. מאי עדותה? [אמר רבא]: זה נר מערבי, שנותן בה שמן כמדת חברותיה. ממנה היה מדליק, ובה היה מסים.
אין מביאין, לא מתוק ולא מבשל וכו'. [פסקא. אין מביאין יין למקדש וכו' אלא מן הרגליות ומן הכרמים העבודין]. תנא: כרמים העבודים פעמים בשנה. רב יוסף הוה ליה קרנא דפרדסא דרפיק ביה טפי ריפקא, ועבד חמרא דדרי מיא על חד תרין. [פסקא. כיצד בודק? גזבר יושב וקנה בידו, זרק הגיר, הקיש בקנה]. תנא: זרק הגיר של שמרים. גזבר הקיש בקנה, ולימא ליה מימר? מסיע ליה לרבי יוחנן, דאמר רבי יוחנן: כשם שהדבור יפה לבשמים, כך דבור רע ליין. תנו רבנן: אילים ממואב, כבשים מחברון, עגלים משרון, גוזלות מהר המלך, רבי יהודה אומר: מביאין כבשים שגבהן כרחבן. אמר רבא בר [רב] שילא: מאי טעמא דרב יהודה? דכתיב:  "ירעה מקניך ביום ההוא כר נרחב".
כ כתיב:  "על חומתיך ירושלים הפקדתי שמרים כל היום וכל הלילה, תמיד לא יחשו המזכירים את ה', אל דמי לכם". מאי אמרי? [הכי] אמר  [רבא] בר רב שילא:  "אתה תקום תרחם ציון, כי עת לחננה, כי בא מועד". רב נחמן [בר יצחק] אמר:  "בונה ירושלים ה', נדחי ישראל יכנס", ומעיקרא מאי הוו אמרי? אמר רבא [בר רב שילא]:  "כי בחר ה' בציון אוה למושב לו".