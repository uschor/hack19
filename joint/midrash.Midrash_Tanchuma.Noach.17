‎ויהי כל הארץ שפה אחת. זה שאמר הכתוב: אל תהרגם פן ישכחו עמי הניעמו בחילך והורידמו . פסוק זה, דוד אמרו כנגד אחיתופל ודואג. אמר דוד לפני הקדוש ברוך הוא, רבונו של עולם, אל תהרגם כשאר בני אדם, פן ישכחו נסים שעשית עמי, אלא הניעמו בחילך, שיהיו מטלטלים בעולם והורידם מגדלתן. למה? כי מרו בך.
חטאת פימו , שהיו חוטאין בפיהם ומדברים בשפתותיהם. דואג אמר, ראיתי את בן ישי בא נבה אל אחימלך בן אחיטוב . אחיתפל אמר אל אבשלום, בא אל פלגשי אביך אשר הניח וגו' .
דבר אחר, אמר דוד כנגד דור הפלגה, אל תהרגם פן ישכחו, בהריגה שהרגת דור המבול. אלא הניעמו בחילך, טלטל אותם בעולם, כמו שנאמר: ויפץ ה' אתם משם. והורידמו, על שאמרו, הבה נבנה לנו עיר. למה? כי מרו בך.