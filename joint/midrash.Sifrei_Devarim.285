כי תבצור כרמך. מכאן היה ר' אליעזר אומר, כרם שכולו עוללות לבעל הבית. ר' עקיבא אומר, לעניים; [שנאמר וכרמך לא תעולל].

לא תעולל. איזו היא עוללות? כל שאין לו לא כתף ולא נטף. יש לה כתף ואין לה נטף, נטף ואין לה כתף - הרי היא של בעל הבית; ואם לאו - הרי הם של עניים.

אחריך. מלמד שיש לו שכחה. אחריך. מלמד שיש לו פאה. מכאן אמרו, איזו היא שכחה בעריס ? כל שאינו יכול לפשוט את ידו  וליטלה. וברגליות , משיעבור הימנה.

לגר ליתום. נאמר כאן "גר יתום", ונאמר להלן "גר יתום". מה "גר יתום" האמור להלן [פחות] מסאתים, אף "גר יתום" האמור כאן,  [פחות] מסאתים.
