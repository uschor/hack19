פסחים פרק י ערבי פסחים - אמר רבי יוחנן: בנן של קדושים אומר: אחת, ונהגו העם לומר שלש. מאן ניהו "בנן של קדושים"? רבי מנחם בר סימאי, ואמאי קרו ליה: "בנן של קדושים"? דלא אסתכל בצורתא דזוזא.
אמר רבי יהושע בן לוי: המבדיל, צריך שיאמר מעין הבדלות האמורות בתורה. מיתיבי: סדר הבדלות היאך? אומר: המבדיל בין קדש לחל, בין אור לחשך, בין ישראל לעמים, בין יום השביעי לששת ימי המעשה, בין טמא לטהור, בין הים לחרבה, בין מים העליונים למים התחתונים, בין כהנים, ללויים וישראלים, וחותם ב"סדר בראשית", ואחרים אומרים: ב"יוצר בראשית".  [וגו' ואם איתא, הא "בין הים לחרבה" לא כתיבא ביה הבדלה! וכו'.]
מתניתין. סמוך למנחה לא יאכל אדם עד שתחשך וכו'. [רבי יצחק מטביל בירקי]. תניא נמי הכי: השמש מטביל בבני מעים, ונותנם לפני האורחין, ואף על פי שאין ראיה לדבר, זכר לדבר, שנאמר:  "נירו לכם ניר, ואל תזרעו אל קצים".
תנו רבנן: חיב אדם לשמח את אשתו ובני ביתו ברגל, שנאמר:  "ושמחת בחגך", במה משמחן? ביין. רבי יהודה אומר: אנשים בראוי להן, ונשים בראוי להן. אנשים בראוי להן, ביין. ונשים בראוי להן, במאי? תני רב יוסף: בבבל, בבגדי צבעונין, בארץ ישראל, בבגדי פשתן מגהצין. תניא, רבי יהודה בן בתירא אומר: בזמן שבית המקדש קים, אין שמחה אלא בבשר, שנאמר:  "וזבחת שלמים ואכלת שם, ושמחת לפני ה' אלהיך", ועכשיו שאין בית המקדש קים, אין שמחה אלא ביין, שנאמר:  "ויין ישמח לבב אנוש".
מו ולא יפחתו לו מארבע כוסות וכו'. היכי קימי רבנן ומתקני מלתא דאתי בה לידי סכנתא? והא תניא: לא יאכל אדם 'תרי', ולא ישתה 'תרי', [ולא יקנח 'תרי', ולא יעשה צרכיו 'תרי'?] אמר רב נחמן , אמר קרא:  "ליל שמרים הוא לה'", לילה המשמר ובא מן המזיקים. רבא אמר: כוס של ברכה מצטרף לטובה, ואינו מצטרף לרעה. רבינא אמר: ארבע כסי תקינו רבנן דרך חרות, כל חד וחד מצוה באפי נפשיה הוא. [לא יעשה צרכיו 'תרי', אמאי? נמלך הוא! אמר אביי: הכי קאמר: לא יאכל 'תרי', וישתה 'תרי', ולא יעשה צרכיו אפלו פעם אחת, דלמא חליש ומיתרע. תנו רבנן: שותה כפלים, דמו בראשו. אמר רב יהודה: אימתי? בזמן שלא ראה פני השוק, אבל ראה פני השוק, הרשות בידו. אמר רב אשי: חזינא ליה לרב חנניא בר ביבי דאכל כסא, הוה נפיק וחזי אפי שוקא. ולא אמרן, אלא לצאת לדרך, אבל בביתו, לא. אמר רבי זירא: ולישן, כלצאת לדרך דמי. אמר רב פפא: ולצאת לבית הכסא, כלצאת לדרך דמי. ובביתו לא? והא רבא, מני כשורי, ואביי, כי שתי חד כסא, מנקיט ליה אימיה תרי כסי בתרי ידיה. ורב נחמן בר יצחק, כי הוה שתי תרי כסא, מנקיט ליה שמעיה חד כסא. חד כסא, מנקיט ליה תרי כסי בתרי ידיה. אדם חשוב שאני. אמר עולא: עשרה כוסות אין בהן משום זוגות. עולא לטעמיה, דאמר עולא, ואמרי לה במתניתא תנא: עשרה כוסות תקנו חכמים בבית האבל. ואי סלקא דעתך: עשר כוסות יש בהן משום זוגות, היכי קימי רבנן ותקנו מלתא דאתי לידי סכנה?! אבל תמניא יש בהן משום זוגות.
רב חסדא ורבה בר רב הונא, דאמרי תרויהו: "שלום", לטובה מצטרף, לרעה לא מצטרף. אבל שיתא יש בהן משום זוגות. רבה ורב יוסף, דאמרי תרויהו: "ויחנך", לטובה מצטרף, לרעה לא מצטרף. אבל ארבעה, יש בהן משום זוגות. אביי ורבא, דאמרי תרויהו: "וישמרך", לטובה מצטרף, לרעה לא מצטרף. ואזדא רבא לטעמיה, דרבא אפקינהו לרבנן בארבעה כוסות, אף על גב דאתזק. רבא בר ליואי לא חש לה למלתא, דאמר: ההוא, משום דאותבן בפרקא הוה]. [אמר] רב יוסף:  אמר לי יוסף שידא: אשמדאי, מלכא דשידי, ממנה הוא אכולהו זוגי, ומלכא לא איקרי 'מזיק'. איכא דאמרי: אדרבא! מלכא, רשותיה בידיה, דמאי דבעי עביד, [שהמלך פורץ גדר לעשות לו דרך ואין מוחין בידו]. אמר רב פפא: אמר לי יוסף שידא: בתרי קטלינן, בארבעה מזקינן. בתרי, בין בשוגג בין במזיד. בארבעה, במזיד אין, בשוגג לא. ואי אשתלי ואקרי ונפיק, מאי תקנתיה? לנקוט זקפא דידיה דימיניה בידיה דשמאליה, וזקפיה דידיה דשמאליה בידיה דימיניה, ונימא הכי: "אתון ואנא, הא תלתא". ואי שמע איניש דאמר: "אתון ואנא, הא ארבעה", נימא [ליה:] "אתון ואנא, הא חמשא". ואי שמיע ליה דאמר: "אתון ואנא, הא שיתא", נימא ליה: "אתון ואנא, הא שבעה". הוה עובדא, עד מאה וחד, ופקע שידא. אמר אמימר: אמרה לי דשתינהו  דנשים כשפניות: האי מאן דפגע בהו בנשים כשפניות, נימא הכי: חרי חמימי בדיקולא בזיא, לפומיכו נשי דחרשיא, קרח קרחיכי, פרח פרחיכי, איבדור תבלוניכי, פרחא זיקא למוריקא חדתא דנקטיתו, נשים כשפניות. אדחנני וחננכי, לא אתיתי לגו, השתא דאתיתי לגו, קרחנני וחננכי. במערבא, לא קפדי אזוגי. רב דימי מנהרדעא קפיד, אפלו ארושמא דחביתא. הוה עובדא ופקע חביתא. כללא דמלתא: כל דקפיד, קפדי בהדיה; כל דלא קפיד, לא קפדי בהדיה, ומיהו, למיחש מיבעי. 
אמר ריש לקיש: ארבעה דברים,  העושה אותן דמו בראשו ומתחיב בנפשו, ואלו הן: הנפנה בין דקל לכתל, והעובר בין שני דקלים, והשותה מים שאולין, והעובר על מים שפוכים, [ואפלו שפכתו אשתו בפניו. הנפנה בין דקל לכתל, לא אמרן אלא דלית ליה ארבע אמות, אבל אית ליה ארבע אמות, לית לן בה. וכי לית ליה ארבע אמות, לא אמרן אלא דליכא דרכא אחרינא, אבל איכא דרכא אחרינא, לית לן בה. והעובר בין שני דקלים, לא אמרן אלא דלא פסקינהו רשות הרבים, אבל פסקינהו רשות הרבים, לית לן בה. השותה מים שאולין, לא אמרן אלא דשילינהו קטן, אבל גדול, לית לן בה. ואפלו שילינהו קטן, נמי לא אמרן, אלא בשדה, דלא שכיחי, אבל בעיר דשכיחי, לית לן בה. ואפלו בשדה נמי, לא אמרן אלא מיא, אבל חמרא ושכרא, לית לן בה. והעובר על מים שפוכין, לא אמרן אלא דלא אפסקינהו בעפרא, ולא תף בהו רוקא, אבל אפסקינהו, או תף בהו רוקא, לית לן בה. ולא אמרן, אלא דלא עבר עליהו שמשא, ולא עבר עליהו שיתין ניגרי, אבל עבר עליהו שמשא ועבר עליהו שיתין ניגרי, לית לן בה. ולא אמרן, אלא דלא רכיב חמרא ולא סים מסני, אבל רכיב חמרא וסים מסני, לית לן בה. והני מילי, היכא דליכא למיחש לכשפים, אבל היכא דאיכא למיחש לכשפים, אף על גב דאיכא כל הני, חישינן.  [כההוא] גברא דרכיב חמרא וסים מסני, וגמוד מסאניה וצוו כרעיה]. תנו רבנן: שלשה לא ממצעין ולא מתמצעין, ואלו הן: הדקל, והכלב, והאשה, ויש אומרים: אף החזיר. ויש אומרים: אף הנחש, ואם ממציעינהו, מאי תקנתיה? אמר רב פפא: ליפתח ב'אל' ויסים ב'אל'. אי נמי ליפתח ב'לא' ויסים ב'לא'. הני [בי] תרי דהוו יתבי, ופסקה אשה נדה ביניהו, אם תחלת נדה היא, הורגת את אחד מהן, ואם סוף נדה היא, עושה מריבה ביניהם. מאי תקנתיה? ליפתח  ב'אל' ויסים  ב'אל'. הני תרתי נשי, דיתבן בפרשת דרכים, חדא בהאי גיסא דשבילא וחדא בהאי גיסא, ומתכונן אפיהו להדדי, הנהי, ודאי בכשפין עסקן, לא ליחליף ביניהו. מאי תקנתיה? אי איכא דרכא אחרינא, ליזיל [בה]. . ואי ליכא דרכא אחרינא, אי איכא איניש בהדיה, ננקטו לידיהו בהדי הדדי וניחלפי, ואי לא, נימא הכי:  אגרת, אזלת],  אסיא, בלוסיא, מתקטלין בחץ קבל. האי מאן דפגע באתתא בעידנא דסלקא מטבילת מצוה, אי איהו קדים ומשמש, אחדא ליה לדידיה רוח זנונים, אי איהי קדמה ומשמשה, אחדא לה לדידה רוח זנונים. 
מאי תקנתיה? לימא הכי:  "שפך בוז על נדיבים ויתעם בתהו לא דרך". אמר רבי יצחק: מאי דכתיב:  "גם כי אלך בגיא צלמות, לא אירא רע, כי אתה עמדי", זה הישן בצל דקל יחידי, ובצל לבנה. ובצל דקל יחידי, לא אמרן אלא דלא נפיל טולא דחבריה עלויה, אבל נפל טולא דחבריה עלויה, לית לן בה, אלא הא דתניא: "הישן בצל דקל יחידי בחצר, והישן בצל לבנה, דמו בראשו", היכי דמי? אי לימא, דלא נפל טולא דחבריה עלויה, אפלו בשדה נמי! אלא לאו שמע מינה, בחצר, אף על גב דנפיל טולא דחבריה עלויה, שמע מינה. ובצלה של לבנה, לא אמרן אלא במערבה, אבל במדינחתא, לית לן בה. האי מאן, דמפני אגירדא דדיקלא, אחדא ליה לדידיה רוח פלגא. והאי מאן דמצלי רישיה אגירדא דדיקלא, אחדא ליה רוח צרדא. האי מאן דפסעי אדקלא, אי מקטל, קטיל, אי איעקר, מיעקר ומיית. הני מילי דלא מנח כרעיה עלויה, אבל מנח כרעיה עלויה, לית לן בה.  טולי הוי, טולא דדקלא יחידא, טולא דכנדא, טולא דפרחא, טולא דזרדתא. איכא דאמרי: אף טולא דארבא וטולא דערבתא. כללא דמלתא: כל דנפיש ענפיה, קשי טוליה, וכל דקשי סילויה, קשי טוליה, לבר מכרו־משא, אף על גב דקשי סילויה, לא קשי טוליה, דאמרה לה שידא לברה: "פרחי נפשך מכרו־משא, דאיהו הוא דקטיל לאבוך וקטיל לדידיה. 
אמר רב אשי: חזינא לרב כהנא, דפריש מכולהו טולי. בי־פרחי, 'רוחי', דבי־זרדתא, 'שידא', דבי־איגרי, 'רישפי'. למאי נפקא מינה? לקמיעא. דבי־פרחי, בריה שאין לה עינים, למאי נפקא מינה? לגזוזי לה. זמנא חדא הוה אזיל צורבא מרבנן לאפנויי לבי־פרחי, שמע דקא אתא עילויה, וגזי לה. כי אזלא, חבקיה לדיקלא, צוח דיקלא ופקעה היא. פרחא דבי זרדתא, 'שידי', הא זרדתא דסמיכה למתא, לא פחתא משיתין שידי. למאי נפקא מינה? למכתב לה קמיעא. ההוא בר־קשא דמתא, דאזיל וקאי גבי זרדתא דהוה סמיך למתא, עלו ביה שיתין שידי ואסתכן. אתא לההוא מרבנן דלא ידע דזרדתא דשיתין שידי היא, כתב לה קמיעא לחדא שידא, שמע דתלו חינגא בגויה, וקא משרו הכי: "סודריה דמר כי צורבא מרבנן, בדיקנא ביה במר דלא ידע ברוך". אתא ההוא מרבנן דידע דזרדתא שיתין שידי הוה, כתב לה קמיעא דשיתין שידי, שמע דקא אמרו: פנו מניכו מהכא]. "קטב מרירי"; תרי קטבי הוו, חד מקמי טיהרא, וחד בתר טיהרא. דמקמי טיהרא, "קטב מרירי" שמיה, ומיחזי ככדא דכמכא, והדר ביה בחשא. דבתר טיהרא,  "מקטב ישוד צהרים" שמיה, ומיחזי כקרנא דעיזא, והדר ביה כי נפיא. אביי הוה קאזיל בארחא, ורב פפא מימיניה ורב הונא בריה דרב יהושע משמאליה. חזייה לההוא קטב מרירי דקאתי להדי שמאליה, ואהדריה לרב הונא בריה דרב יהושע מימיניה, ולרב פפא משמאליה. אמר ליה רב פפא: ואנא, מאי שנא [דלא חשש לי?] אמר ליה: את, שעתא קימא לך. מחד בתמוז עד שיתסר ביה, ודאי שכיחי. מכאן ואילך, ספק שכיחי ספק לא שכיחי. [ומשתכחי בטולי דחצבא דלא חצב גרמידא, ובטולי דצפרא ופניא דלא הוי גרמידא, ועיקר בטולי דבית־הכסא. אמר רב יוסף: הני תלת מילי יהיב ארבונא לנהורא: מן דסריק רישיה יבש, ומן דשתי טיף טיף, ומן דסיים מסני אדמיתניה כרעא. תלאי בביתא, קשי לעניותא, כדאמרי אינשי: "תלא סילתא, תלא מזוניה". ולא אמרן, אלא ריפתא, אבל בשרא וכורי, לית לן בה, אורחיה היא. פארי בביתא, קשי לעניותא. נשורא בביתא, קשי לעניותא. בלילי שבתות ובלילי רביעית שרו מזיקין עילויה. איסרא דמזוני, 'נקיד' שמיה, איסרא דעניותא, 'נבל' שמיה. צעא אפומא דחצבא, קשי לעניותא. מאן דשתי מיא בצעי, קשי לברוקתי. דאכל תחלי ולא משי ידיה, מפחיד תלתין יומין. דמסוכר ולא משי ידיה, מפחיד שבעה יומי. דשקיל מזייה ולא משי ידיה, מפחיד תלתא יומי. דשקיל טופריה ולא משי ידיה, מפחיד חד יומא ולא ידע מאי קא מפחיד. ידא אאוסיא, דרגא לפחדא. ידא אפותא, דרגא לשינתא. תנא: אוכלין ומשקין תחת המטה, אפלו מחפין בכלי ברזל, רוח רעה שורה עליה]. תנו רבנן: לא ישתה אדם מים, לא בלילי רביעיות ולא בלילי שבתות, ואם שתה, דמו בראשו מפני הסכנה. מאי סכנה? רוח רעה. ואי צחי, מאי תקנתיה? אי איכא חבריה בהדיה, ננעריה ולימא: "פלניא, צחינא מיא"! ואי לא, לימא ברישא שבעה קולות דאמר דוד על המים, והדר נשתי, שנאמר:  "קול ה' על המים, אל הכבוד הרעים ה' על מים רבים, [קול ה' בכח, קול ה' בהדר, קול ה' שבר ארזים, וישבר ה' את ארזי הלבנון. קול ה' חצב להבות אש, קול ה' יחיל מדבר, יחיל ה' מדבר קדש, קול ה' יחולל אילות ויחשף יערות ובהיכלו כלו אומר כבוד". ואי לא,  לימא הכי: "לול שפן אניגרון אנירדפין, בין כוכבי יתיבנא, בין בליעי שמיני אזילנא". ואי לא, אי איכא איניש בהדיה, נתעריה ולימא ליה: "פלניא בר פלנתא, צחינא מיא", והדר נישתי. ואי לא, מקרקש נכתמא אחצבא והדר נישתי. ואי לא, נישדי בה מידי והדר נשתי].
תנו רבנן: לא ישתה אדם מים, לא מן הנהרות ולא מן האגמים בלילה, ואם שתה, דמו בראשו, מפני הסכנה. מאי סכנה? סכנת שברירי. ואי צחי, מאי תקנתיה? אי איכא איניש גביה, נימא ליה: "פלניא בר פלניתא, צחינא מיא" והדר נשתי]. ואי לא, לימא איהו לנפשיה: "פלניא בר פלניתא, אמרה  [לי אמי]: אזדהיר משברירי ברירי רירי ירי רי, צחינא מיא בכסי חיורי".
מז פסקא. ולא יפחתו לו מארבע כוסות של יין, ואפלו מן התמחוי. פשיטא! לא צריכא, אלא אפלו לרבי עקיבא, דאמר: עשה שבתך חל ואל תצטרך לבריות, הכא, משום פרסומי ניסא, מודה. תנא דבי אליהו: אף על פי שאמר רבי עקיבא: עשה שבתך חל ואל תצטרך לבריות, אבל עושה אדם דבר מועט בתוך ביתו, ומאי נינהו? אמר רב פפא: כסא דהרסנא, כדתנן: [רבי] יהודה בן תימא אומר: הוי עז כנמר, וקל כנשר, ורץ כצבי, וגבור כארי לעשות רצון אביך שבשמים. תנו רבנן: שבעה דברים צוה רבי עקיבא את רבי יהושע בנו: [בני], אל תשב בגבהה של עיר ותשנה, ואל תדור בעיר שראשיה תלמידי חכמים, ואל תכנס בביתך פתאום, כל שכן לבית חברך, ואל תמנע מנעלים מרגליך. השכם ואכל, בקיץ, מפני החמה, ובחרף, מפני הצנה. ועשה שבתך חל ואל תצטרך לבריות. והוי משתדל עם מי שהשעה משחקת לו. אמר רב פפא: לא למזבן מיניה ולא לזבוני ליה,  אלא לאשתתופי בהדיה. והשתא דאמר רב שמואל, אמר רב יצחק: מאי דכתיב: : "מעשה ידיו ברכת", כל הנוטל פרוטה מאיוב, מתברך, אפלו למזבן מיניה ולזבוני ליה, [שפיר דמי]. חמשה דברים צוה רבי עקיבא את רבי שמעון בן יוחאי, כשהיה חבוש בבית האסורין. אמר לו: רבי, למדני תורה! אמר לו: איני מלמדך. אמר לו: אם אי אתה מלמדני, אני אומר ליוחאי אבא, ומוסרך למלכות. אמר לו: בני, יותר ממה שהעגל רוצה לינק, פרה רוצה להיניק. אמר לו: מי בסכנה? והלא עגל בסכנה! אמר לו: אם בקשת ליחנק, התלה באילן גדול. וכשאתה מלמד את בנך תורה, למדהו בספר מגה. מאי היא? אמר  [רבא] ואיתימא רב משרשיא: בחדתא, דשבשתא, כיון דעל על. ואל תבשל בקדרה שבשל בה חברך, מאי היא?  בגרושה בחיי בעלה, דאמר מר: גרוש שנשא גרושה, ארבע דעות במטה. אי בעית אימא: אפלו באלמנה, לפי שאין כל האצבעות שוות. מצוה וגוף גדול, אוכל פרות ולא שכר, ומצוה וגוף טהור, נושא אשה ולו בנים.
מח שלשה דברים צוה רבי ישמעאל ברבי יוסי את רבי: אל תעש מום בעצמך, מאי היא? דלא תהוי לך דינא בהדי תלתא, דחד הוי בעל דינך ותרי הוו סהדיך. ואל תעמד על המקח בשעה שאין לך דמים. אשתך טבלה, אל תזדקק לה לילה הראשון. אמר  [רב]: ובנדה דאוריתא, הואיל והחזק מעין פתוח, דילמא משכה זיבה. שלשה דברים צוה רבי יוסי ברבי יהודה את רבי: אל תצא יחידי בלילה, ואל תעמד לפני הנר ערם, ואל תכנס למרחץ חדש, שמא תפחת. ועד כמה? אמר רבי יהושע בן לוי: עד שנים עשר חדש. ואל תעמד בפני הנר ערם, כדתניא: העומד בפני הנר ערם, הוה נכפה. המשמש מטתו לאור הנר, הוין לו בנים נכפים. תנו רבנן: המשמש מטתו על המטה שהתינוק ישן עליה, אותו תינוק נכפה. ולא אמרן אלא, דלא הוי בר שתא, אבל הוי בר שתא, לית לן בה.  ולא אמרן אלא, דגני גבי כרעיה, אבל גבי רישיה, לית לן בה. ולא אמרן אלא, דלא מנח ידיה עילויה, אבל מנח ידיה עילויה, לית לן בה. אל תצא יחידי בלילה, דתניא: לא יצא אדם יחידי בלילה, לא בלילי רביעיות ולא בלילי שבתות, מפני שאגרת בת מחלת יוצאת, היא ושמונה עשר רבוא מלאכי חבלה, וכל אחד ואחד יש לו רשות לחבל בפני עצמו. מעיקרא, הות שכיחא כל יומא, זמנא חדא פגע בה רבי חנינא בן דוסא, אמרה ליה: אי לאו דמכריזי עלך ברקיעא: הזהרו בחנינא  ותורתו,  [סכנתיך]. אמר לה: אי חשיבנא ברקיעא,  גוזרני עליך, שלא תעברי בישוב לעולם! אמרה ליה: במטותא מינך, שבוק לי רוחא פורתא. שביק לה לילי שבתות ולילי רביעיות. ותו, יומא חד פגעה ביה באביי, אמרה ליה: אי לאו דמכריזי עלך ברקיעא: "הזהרו בנחמני ובתורתו",  [הוה סכנתיך]! אמר לה: אי חשיבנא ברקיעא, גוזרני עליך, שלא תעברי בישוב לעולם! והא קא חזינא להו דאיכא? ההוא גזיתא נינהו דמשתמטי להו סוסותיהו ואתי דברי להו. אמר ליה רב לרב אסי: אל תדור בעיר דרישא אסיא, ואל תדור במתא דלא צניף בה סוסיא, ולא נבח בה כלבא, ולא תינסב תרתי, ואי נסבת תרתי, נסיב תלת. אמר ליה רב לרב כהנא: הפך בנבילתא ולא תהפיך במילי. פשוט נבילתא בשוקא וטול אגרא, ולא תימא: "כהנא רבא אנא, גברא רבא אנא, וזילא בי מלתא". אי סלקת לאיגרא, שירותך  [בהדך]. מאה קרי במתא בזוזא, תותי כנפיך ליהוו. אמר ליה רב  לחיא בריה: לא תשתי סמא, ולא תשור ניגרא, ולא תעקר ככא, ולא תקני בחויא, ולא תקני בארמאי.
מט ארבעה דברים צוה רבנו הקדוש את בניו: אל תדור בשכנציב, משום דאינשי ליצני נינהו, ומשכי לך בליצנותא. ואל תשב על מטת ארמית, איכא דאמרי: דלא תיגני בלא קריאת שמע, ואיכא דאמרי: דלא תנסב גיורתא, ואיכא דאמרי:  ארמית ממש, ומשום מעשה דרב פפא וכו'. ואל תבריח את עצמך מן המכס, דילמא משכחי לך ושקלי כולי ממונך. ואל תעמד בפני השור בשעה שעולה מן האגם, מפני שהשטן מרקד לו בין קרניו. אמר שמואל: בשור שחור וביומי ניסן, ותני רבי אושעיא: מרחיקין משור תם חמשים אמה, ומשור המועד כמלא עיניו. תני  משום רבי מאיר: ריש תורא בדיקולא, סק לאיגרא ושדי דרגא מתותך. אמר רב: נזהא דתורא, 'הן הן', נזהא דאריא, 'זא זא', נזהא דגמלא, 'דא דא', נזהא דארבא, "הילני הייא, [הילא והילוק הילא"]. אמר אביי: עור, ודג, וכו'
נ תנו רבנן: שלשה אין מתקנאין בהם, ואלו הן: עובד כוכבים קטן, ונחש קטן, ותלמיד קטן. מאי טעמא? דמלכותיהו, בתר אודניהו קימא. אמר ליה רב לאיבו בריה: טרחי בך בשמעתא ולא אסתיעא מלתא, תא אגמרך מילי דעלמא;  אדחלא אכרעיך, זבינך זבין. כל מילי זבין ותחרט, בר מחמרא, דתזבין ולא תתחרט. שדי בכיסך ופתח שקך. קבא מארעא ולא כורא מאיגרא. תמרי בחלוזך, לבי סודנא רהוט. עד כמה? אמר רב פפא: עד תלת סאוי, דאמר רב פפא: אי לאו דרמאי שכרא, לא איעתרי. [איכא דאמרי, אמר רב חסדא: אי לאו דרמאי שכרא, לא איעתרי]. מאי סודנא? אמר רב חסדא: סוד נאה וגמילות חסדים. אמר רב פפא: כל אגב, גביה בעיא. כל אשראי, ספק אתא ספק לא אתא. ודאתי נמי, מעות רעות הן. שלשה דברים אמר רבי יוחנן משום אנשי ירושלים: כשאתה יוצא למלחמה, אל תצא בראשונה, אלא באחרונה צא, כדי שתכנס בראשונה. ועשה שבתך חל ואל תצטרך לבריות. והוי משתדל עם מי שהשעה משחקת לו. שלשה דברים אמר רבי יהושע בן לוי משום אנשי ירושלים: אל תרבה בגנות, משום מעשה שהיה. בתך בגרה, שחרר עבדך  [ותן] לה. והוי זהיר באשתך מחתנה הראשון. מאי טעמא? אמר רב חסדא: משום זנות. רב כהנא אמר: משום ממון. ואיתא להא ואיתא להא. אמר רבי יוחנן: שלשה [מן] נוחלי העולם הבא, אלו הן: הדר בארץ ישראל, והמגדל בניו לתלמוד תורה, והמבדיל על היין במוצאי שבתות. מאי היא? דמשיר מקדושא לאבדלתא. אמר רבי יוחנן: שלשה, הקדוש ברוך הוא מכריז עליהם בעצמו בכל יום; על רוק הדר בכרך ואינו חוטא, ועל עני המחזיר אבדה לבעליה, ועל עשיר המעשר פרותיו בצנעא. רב ספרא, רוק הדר בכרך הוה, תני תנא להא קמיה דרבא ורב ספרא, צהבו פניו דרב ספרא. אמר ליה רבא: לא כגון  [מר], אלא כגון רב חנינא ורב אושעיא, דהוו אושכפי בארעא דישראל, ויתבו בשוקא דזונות, ועבדי להו מסאני לזונות, ועילו ומסימי להו בכרעיהו, ולא מדלן עיניהו לאסתכולי בהו.  [ומומתיהו הכי:] בחייהון דרבנן קדישי דבארעא דישראל. שלשה, הקדוש ברוך הוא אוהבן; מי שאינו כועס. ומי שאינו משתכר, ומי שאינו מעמיד על מדותיו.
נא תנו רבנן: שלשה, הקדוש ברוך הוא שונאן; המדבר אחד בפה ואחד בלב. והיודע עדות לחברו ואינו מעיד לו, והרואה דבר ערוה בחברו ומעיד בו יחידי. כי הא דטוביה חטא, ואתא זיגוד לחודיה ואסהיד ביה קמיה דרב פפא. נגדיה רב פפא. אמר ליה: "טוביה חטא וזיגוד מינגד"?! אמר ליה: אין! את לחודך קמסהדת ביה, שם רע בעלמא קא מפקת עליה, דכתיב:  "לא יקום עד אחד באיש". אמר רבי שמואל בר רב יצחק, אמר רב: מתר לשנאתו, שנאמר:  "כי תראה חמור שנאך רבץ". מאי שונא? אילימא: שונא כותי, והא תניא: שונא שאמרו: שונא ישראל ולא שונא כותי! אלא פשיטא שונא ישראל, היכי דמי? אי דקא עביד אסורא, שרי למסניה! אי דלא קעביד ולא מידי, מי שרי למסניה? והכתיב:  "לא תשנא את אחיך בלבבך"? אלא דאיכא סהדי דעביד אסורא, כולי עלמא נמי מיסנו סנו ליה! מאי שנא האי? אלא כי האי גונא, דחזי ביה איהו דבר ערוה. רב נחמן בר יצחק אמר: מצוה לשנאתו, שנאמר:  "יראת ה' שנאת רע". אמר ליה רב אחא בריה דרבא לרב אשי: מהו למימר ליה לרביה עלויה ולמסניה? אמר ליה: אי מהימן ליה לרביה כבי תרי, נימא ליה, ואי לא, לא נימא ליה. כי הא דטוביה חטא וכו', עד נגדיה רב פפא. אמר ליה: "טוביה חטא וזיגוד מינגד"?! תנו רבנן: שלשה, חייהם אינם חיים, אלו הם: הרחמנין, והרתחנין, ואניני הדעת. אמר רב יוסף: כולהו אתנהו בי. תנו רבנן, שלשה אוהבים זה את זה, אלו הם: הגרים, והעבדים, והעורבים. שלשה שונאים זה את זה: הכלבים, והתרנגולים, והחברין. ויש אומרים: אף הזונות. ויש אומרים: אף תלמידי חכמים שבבבל.
נב ארבעה, אין הדעת סובלתן, אלו הן: דל גאה, עשיר מכחש, זקן מנאף, ופרנס המתגאה על הצבור בחנם. ויש אומרים: המגרש את אשתו פעם ראשונה ושניה ומחזירה. ותנא קמא? זמנין דכתבתה מרבה, אי נמי, שיש לו בנים הימנה, ולא מצי מגרש לה. חמשה דברים צוה כנען את בניו: אהבו זה את זה, אהבו את הגזל, אהבו את הזמה, ושנאו את אדוניכם, ואל תדברו אמת. ששה דברים נאמרו בסוס: אוהב את הזנות, אוהב את המלחמה, ורוחו גסה, ומואס את השנה, ואוכל הרבה ומוציא קמעא, ומהלך על צדי דרכים. ויש אומרים: אף מבקש להרג בעליו במלחמה.
נג  [שבעה], כמנדין לשמים, אלו הן: מי שאין לו אשה, ומי שיש לו אשה ואין לו בנים  ואינו מגרשה, ומי שיש לו בנים ואינו מגדלם לתלמוד תורה, ומי שאין לו תפלין בראשו ובזרועו, וציצית בבגדו, ומזוזה בפתחו, ומונע מנעלים מרגליו. ויש אומרים: אף מי שאינו מסב בחבורה של מצוה.
נד אמר רבה בר בר חנה, אמר רבי  שמואל בר מרתא, אמר רב משום  [רבי יוסי] איש הוצל: מנין שאין שואלים בכלדיים? שנאמר:  "תמים תהיה עם ה' אלהיך". ומנין ליודע בחברו שהוא גדול ממנו אפלו בדבר אחד, שחיב לנהג בו כבוד? שנאמר:  "כל קבל די רוח יתירא בה, ומלכא עשית, להקמותה על כל מלכותא". [והיושבת על דם טהור אסורה לשמש, עד כמה? אמר רב: עונה. תנא: הוא יוסף איש הוצל, הוא יוסף הבבלי, הוא איסי בן גור אריה, הוא איסי בן יהודה, הוא איסי בן גמליאל, הוא איסי בן מהללאל, ומה שמו? איסי בן עקביה שמו. הוא רבי יצחק בן טבלא, הוא רבי יצחק בן חקלא, הוא רבי יצחק בן אלעא, הוא רבי יצחק בן אחא דשמעתא, הוא רבי יצחק בן פינחס דאגדתא. וסמניך  ואמר רבה בר בר חנה, אמר רבי יוחנן משום רבי יהודה בר אלעאי: אכל בצל ושב בצל, ולא תיכול אוזין ותרנגולים ויהא לבך רודף עליך. פחות ממיכלך וממשתיך, ותוסיף על דירתך. כי אתא עולא אמר: מתלין מתליא במערבא: דאכיל אליתא, טשי בעיליתא. דאכיל קקולי, אקיקלא דמתא שכיב.
מתחיל בגנות ומסים בשבח. מאי 'בגנות'? רב אמר: "מתחלה עובדי עבודה זרה היו אבותינו".  ושמואל אמר: "עבדים היינו לפרעה". אמר ליה רב נחמן לדרו עבדיה: עבדא דמפיק ליה מאריה לחרות, ויהיב ליה כספא ודהבא, מאי בעי למימר ליה? אמר ליה: בעי לאודויי ולשבוחי. אמר ליה: פטרתן למימר: "מה נשתנה". פתח ואמר: "עבדים היינו".
נה גמרא. אמר רב חסדא, אמר רבי יוחנן: 'הללויה', ו'כסיה', ו'ידידיה' שם אחת הן.   [ורב אמר: 'כסיה', ו'מרחביה', אחת הן. ורבה אמר: 'מרחביה' בלבד. איבעיא להו: 'מרחביה' לרב חסדא, מאי? תיקו. איבעיא להו: 'ידידיה' לרב, מאי? תא שמע, דאמר רב: 'ידידיה' נחלק לשנים, לפיכך 'ידיד', חל, ו'יה', קדש. איבעיא להו: 'הללויה' לרב, מאי? תא שמע דאמר רב: חזינא להו לתהלי  [דבי] חביבי, דכתיב בהו: 'הללו' בחד גיסא, ו'יה' בחד גיסא, ופליגא דרבי יהושע בן לוי: דאמר רבי יהושע בן לוי: מאי 'הללויה'? הללוהו בהללויות הרבה, ופליגא דידיה אדידיה, דאמר רבי יהושע בן לוי: בעשרה מאמרות [של שבח] נאמר ספר תהלים, ב'נצוח', ב'נגון', ב'משכיל', ב'מזמור', ב'שיר', ב'אשרי', ב'תהלה', ב'תפלה', ב'הודאה' ו'בהללויה', וגדול שבכלם, 'הללויה', שכולל שם ושבח בבת אחת. אמר רב יהודה אמר שמואל: שיר שבתורה, משה וישראל אמרוהו בשעה שעלו  מן הים. והלל זה, מי אמרו? נביאים שביניהם תקנו להם לישראל, שיהו אומרין אותו על גאלתם, ועל כל פרק ופרק, ועל כל צרה וצרה שלא תבוא עליהם, ולכשנגאלין, אומרים אותו על גאלתם.
 [תניא], רבי מאיר היה אומר: כל שירות ותושבחות האמורות בספר תהלים, [כלן], דוד אמרן, שנאמר:  "כלו תפלות דוד בן ישי". אל תקרי: 'כלו', אלא 'כל אלו'. והלל זה, מי אמרו? רבי יוסי אומר, אלעזר בני אומר: משה וישראל אמרוהו בשעה  [שעלו מן] הים, וחלוקין עליו חבריו לומר, שדוד אמרו, ונראין דבריו מדבריהם. אפשר שחטו ישראל את פסחיהן, ונטלו את לולביהן,  ולא אמרו שירה?  [דבר אחר:] הרי פסלו של מיכה עומד בבכי, וישראל אומרים  את ההלל?
נו תנו רבנן: רבי אליעזר אומר: כל שירות ותושבחות שאמר דוד בספר תהלים, כנגד עצמו אמרן. רבי יהושע אומר: כנגד צבור אמרן. וחכמים אומרים: יש מהם כנגד עצמו, ויש מהם כנגד צבור. האמור בלשון יחיד, כנגד עצמו, והאמורות בלשון רבים, כנגד צבור. 'נצוח' ו'נגון', לעתיד לבוא. 'משכיל', על ידי תרגמן. "לדוד מזמור", מלמד ששרתה עליו שכינה, ואחר כך אמר שירה. "מזמור לדוד", מלמד שאמר שירה, ואחר כך שרתה עליו שכינה. ללמדך, שאין השכינה שורה, לא מתוך עצלות, ולא מתוך עצבות, ולא מתוך שחוק, ולא מתוך קלות ראש, ולא מתוך דברים בטלים, אלא מתוך דבר שמחה של מצוה, שנאמר:  "ועתה קחו לי מנגן, והיה כנגן המנגן, ותהי עליו יד ה'". אמר רב יהודה, אמר רב: וכן לדבר הלכה. אמר  [רב נחמן]: וכן לחלום טוב. איני, והא אמר רב גידל, אמר רב: כל תלמיד חכם היושב לפני רבו, ואין שפתותיו נוטפות מור, תכוינה, שנאמר:  "שפתותיו שושנים נטפות מור עבר", אל תקרי: 'שושנים', אלא: 'ששונים', ואל תקרי: "מור עובר", אלא: "מר  [עבר"]. לא קשיא, הא ברבה, הא בתלמידא. ואי בעית אימא: הא והא ברבה, ולא קשיא, הא, מקמי דנפתח, הא, בתר דנפתח. כי הא דרבה, כי הוה בעי למפתח בשמעתא, אמר ברישא מילי דבדיחותא, וקא בדחי רבנן, והדר יתבי באימתא, ופתח בשמעתא.
נז תנו רבנן: הלל זה, מי אמרו? רבי אליעזר אומר: משה וישראל אמרוהו, בשעה שעמדו על הים, הם אמרו: "לא לנו ה'" וגו'. משיבה רוח הקדש ואמרה [להם]:  "למעני למעני אעשה, כי איך יחל" וגו'. רבי  [יהודה] אומר: יהושע וישראל אמרוהו, בשעה שעמדו עליהם מלכי כנען, הם אמרו: "לא לנו", ומשיבה וכו'. רבי אליעזר המודעי אומר: דבורה וברק אמרוהו, בשעה שעמדו עליהם סיסרא  הם אמרו: "לא לנו ה' לא לנו", משיבה רוח הקדש ואמרה להם: "למעני למעני אעשה, כי איך יחל" וגו'. רבי  [עקיבא] אומר: חנניה ומישאל ועזריה אמרוהו, בשעה שעמד עליהם נבוכדנאצר הרשע, הם אמרו: "לא לנו", ומשיבה וכו'. רבי  [אלעזר בן עזריה] אומר: חזקיה וסיעתו אמרוהו, בשעה שעמד עליהם סנחריב הרשע, הם אמרו: "לא לנו" ומשיבה וכו'. רבי יוסי הגלילי אומר: מרדכי ואסתר אמרוהו, בשעה שעמד עליהם המן הרשע, הם אמרו: "לא לנו", ומשיבה וכו'. וחכמים אומרים: נביאים שביניהם תקנו להם לישראל, שיהו אומרים אותו על כל פרק ופרק, ועל כל צרה וצרה שלא תבוא עליהם, ולכשנגאלין, אומרים אותו על הגאלה. [אמר רב חסדא: 'הללויה', סוף פרקא. רבה בר רב הונא אמר: 'הללויה', ריש פרקא. אמר רב חסדא: חזינא להו לתלי דבי רב חנין בר רב, דכתיב בהו 'הללויה' באמצע פרקא, אלמא מספקא ליה. אמר רב חנין בר רבא: הכל מודים,  ב"תהלת ה' ידבר פי, ויברך כל בשר שם קדשו לעולם ועד",  'הללויה' דבתריה, ריש פרקא.  "רשע יראה וכעס, שניו יחרק ונמס, תאות רשעים תאבד", 'הללויה' דבתריה, ריש פרקא.  ו"שעומדים בבית ה'", 'הללויה' דבתריה, ריש פרקא. קראי מוסיפין אף את אלו:  "מנחל בדרך ישתה על כן ירים ראש", 'הללויה' דבתריה, ריש פרקא.  "ראשית חכמה יראת ה', שכל טוב לכל עושיהם", 'הללויה' דבתריה, ריש פרקא. נימא כתנאי]: עד היכן הוא אומר? בית שמאי אומרים: עד  "אם הבנים שמחה", ובית הלל אומרים: עד  "חלמיש למעינו מים".
נח  "ועשתי לך שם גדול כשם הגדלים אשר בארץ", תני רב יוסף: זה שאומרים: "מגן דוד".  "ואעשך לגוי גדול", אמר ריש לקיש: זה שאומרים: "אלהי אברהם".  "ואברכך", זה שאומרים: "אלהי יצחק".  "ואגדלה שמך", זה שאומרים: "אלהי יעקב". יכול יהו חותמין בכלם? תלמוד לומר:  "והיה ברכה", בך חותמין ולא בכלם! תנו רבנן: רביעי, גומר עליו את ההלל, ואומר עליו "הלל הגדול", דברי רבי טרפון. ויש אומרים:  "ה' רעי לא אחסר". מהיכן "הלל הגדול"? אמר רב יהודה:  מ"הודו" עד  "על נהרות בבל". רבי יוחנן אמר:  מ"שיר המעלות" עד "על נהרות בבל". רב אחא בר יעקב אמר:  מ"כי יעקב בחר לו יה", ועד "על נהרות בבל". ולמה נקרא שמו "הלל הגדול"? [אמר רבי יוחנן]: מפני שהקדוש ברוך הוא יושב ברומו של עולם, ומחלק מזונות לכל בריה. אמר רבי יהושע בן לוי: הני עשרים וששה "כי לעולם חסדו", כנגד מי? כנגד עשרים וששה דורות שברא הקדוש ברוך הוא בעולמו, ולא נתן להם תורה, וזן אותם בחסדו.
ואמר  [רב חסדא]: מאי דכתיב:  "הודו לה' כי טוב"? הודו  [לה'] שגובה חובתו של אדם בטובתו; עשיר בשורו, עני בשיו, יתום בביצתו, אלמנה בתרנגולתה. אמר רבי יוחנן: קשין מזונותיו של אדם כפלים כיולדה, דאלו ביולדה כתיב  "בעצב תלדי בנים", ואלו במזונות כתיב:  "בעצבון תאכלנה". אמר רבי אלעזר: קשין מזונותיו של אדם כקריעת ים סוף, שנאמר:  "נתן לחם לכל בשר", וסמיך ליה: "לגזר ים סוף לגזרים". ואמר רבי  [יוחנן]: קשין מזונותיו של אדם יותר מן הגאלה, דאלו בגאלה כתיב:  "המלאך הגאל אתי מכל רע", מלאך בעלמא, ואלו במזונות כתיב:  "האלהים הרעה אותי". אמר רבי יהושע בן לוי: בשעה שאמר הקדוש ברוך הוא לאדם הראשון:  "וקוץ ודרדר תצמיח לך", זלגו עיניו דמעות. אמר לפניו: רבונו של עולם, אני וחמור נאכל באבוס אחד?! כיון שאמר לו:  "בזעת אפיך תאכל לחם", מיד נתקררה דעתו. אמר ריש לקיש: אשרינו,  [שלא] עמדנו בראשונה. אמר אביי: אכתי לא פלטינן מינה, דקא אכלינן עשבא דחקלא. אמר רב שיזבי משום רבי אלעזר בן עזריה: קשין מזונותיו של אדם כקריעת ים־סוף, שנאמר:  "מהר צעה להפתח וגו' ולא יחסר לחמו". וכתיב בתריה: "ואנכי ה' אלהיך, רגע הים ויהמו גליו".   ואמר רבי אלעזר [בן עזריה]: קשין  [נקביו] של אדם כיום המיתה, שנאמר: "מהר צעה להפתח ולא ימות לשחת". 
ואמר רבי אלעזר [בן עזריה]: קשין נקביו של אדם כיום המיתה [וכקריעת ים סוף], שנאמר: "מהר צעה להפתח ולא ימות לשחת". [וכתיב בתריה: "רגע הים ויהמו גליו"]. אמר רב ששת משום רבי אלעזר בן עזריה: כל המבזה את המועדות, כאלו עובד עבודה זרה, שנאמר:  "אלהי מסכה לא תעשה לך", וכתיב בתריה: "את חג המצות תשמר". ואמר רב ששת משום רבי אלעזר בן עזריה: כל המספר לשון־הרע, וכל המקבל לשון־הרע, וכל המעיד עדות־שקר לחברו, ראוי להשליכו לכלבים, שנאמר:  "לכלב תשליכון אותו", וכתיב בתריה:  "לא תשא שמע שוא", קרי ביה: "לא תשא", וקרי ביה: "לא תשיא".
נט וכי מאחר דאיכא "הלל הגדול", אנן, מאי טעמא אמרינן האי?  מפני שיש בו חמשה דברים, אלו הן: יציאת מצרים, וקריעת ים־סוף, ומתן תורה, ותחית המתים, וחבלו של משיח. "יציאת מצרים" דכתיב:  "בצאת ישראל ממצרים". "קריעת ים־סוף" דכתיב:  "הים ראה וינס". "מתן תורה" דכתיב:  "ההרים רקדו כאילים".  "תחית המתים" דכתיב:  "אתהלך לפני ה' בארצות החיים". "חבלו של משיח" דכתיב:  "לא לנו ה' לא לנו" וגו'. ואמר רבי יוחנן: ["לא לנו ה' לא לנו"], זו שעבוד גליות, איכא דאמרי:  [אמר] רבי יוחנן: "לא לנו ה' לא לנו", זה מלחמת גוג ומגוג. רב נחמן בר יצחק אמר: מפני שיש בו מלוט נפשם של צדיקים מגיהנם, שנאמר:  "אנא ה' מלטה נפשי". חזקיה אמר: מפני שיש בו ירידתן של צדיקים בכבשן האש, ועליתן מכבשן האש. "ירידתן", [דכתיב]: "לא לנו ה' לא לנו". אמר חנניה. "כי לשמך תן כבוד" אמר מישאל. "על חסדך ועל אמתך" אמר עזריה.  "למה יאמרו הגוים" אמרו כלם. בעליתן,  "הללו את ה' כל גוים" אמר חנניה. "שבחוהו כל האמים" אמר מישאל. "כי גבר עלינו חסדו" אמר עזריה. 
"ואמת ה' לעולם הללויה" אמרו כלם.  [ויש אומרים]: "ואמת ה' לעולם הללויה" גבריאל אמרו, שבשעה שהפיל נמרוד הרשע את אברהם אבינו בכבשן האש, אמר גבריאל לפני הקדוש ברוך הוא: רבונו של עולם, ארד ואצנן ואציל את הצדיק מכבשן האש. אמר לו הקדוש ברוך הוא: אני יחיד בעולמי, והוא יחיד בעולמו, נאה ליחיד להציל את היחיד. ולפי שאין הקדוש ברוך הוא מקפח שכר כל בריה, אמר לו: תזכה ותציל שלשה מבני בניו. כדדרש רבי שמעון  [השלוני]: בשעה שהפיל נבוכדנאצר הרשע את חנניה, מישאל ועזריה לתוך כבשן האש, אמר יורקמי, שר הברד, לפני הקדוש ברוך הוא: רבונו של עולם, ארד ואצנן את הכבשן, ואציל את הצדיקים הללו [מכבשן האש]. אמר לו גבריאל: אין גדלתו של הקדוש ברוך הוא בכך, שאתה שר של ברד, והכל יודעין שהמים מכבין את האש, אלא אני, שר של אש, אלך ואקרר מבפנים ואקדיח מבחוץ, ואעשה נס בתוך נס. אמר הקדוש ברוך הוא: רד! באותה שעה פתח גבריאל ואמר: "ואמת ה' לעולם, הללויה".  [רבי נתן אומר]: "ואמת ה' לעולם", דגים שבים אמרוהו. כדרב הונא, דאמר רב הונא: ישראל שבאותו הדור, מקטני אמנה היו, וכדדרש רבה בר מרי: מאי דכתיב:  "וימרו על ים בים סוף, ויושיעם למען שמו", מלמד, שהמרו ישראל באותה שעה ואמרו: כשם שאנו עולים מצד אחד, כך מצריים עולים מצד אחר. אמר לו הקדוש ברוך הוא לשר של ים: פלט אותם ליבשה! אמר לפניו: רבונו של עולם, כלום יש עבד שנותן לו רבו מתנה וחוזר ונוטל אותה ממנו? אמר לו: אני נותן לך אחד ומחצה שבהם. אמר לפניו: רבונו של עולם, כלום יש עבד שתובע את רבו לדין? אמר לו: נחל קישון יהיה ערב. מיד, פלטם והשליכם ליבשה, ובאו ישראל וראו אותם, והינו דכתיב:  "וירא ישראל את מצרים מת על שפת הים". ומאי "אחד ומחצה שבהם"? דאלו בפרעה כתיב:  "שש מאות רכב בחור", ואלו בסיסרא כתיב:  "תשע מאות רכב ברזל", וכי אתא סיסרא, אתא עליהו בדקרי דפרזלא, הוציא הקדוש ברוך הוא עליהם כוכבים ממסלותם, דכתיב:  "מן שמים נלחמו הכוכבים ממסלותם" וגו', כיון דנחיתו כוכבים עליהו,  [אקדירו] הנך דקרי דפרזלא, נחיתו לאקורי נפשיהו בנחל קישון. אמר ליה הקדוש ברוך הוא לנחל קישון: לך והשלם ערבונך לים. מיד גרפם נחל קישון והשליכם לים, . שנאמר:  "נחל קישון גרפם, נחל קדומים". מאי "נחל קדומים"? נחל שנעשה ערב מקדם. באותה שעה פתחו דגים [של ים] ואמרו: "ואמת ה' לעולם, הללויה". אמר רבי שמעון בן לקיש: מאי דכתיב:  "מושיבי עקרת הבית"? אמרה כנסת ישראל לפני הקדוש ברוך הוא: רבונו של עולם, שמוני בניך כחלדה זו שדרה בעקרי בתים.
ס דרש רבא: מאי דכתיב:  "אהבתי כי ישמע", אמרה כנסת ישראל לפני הקדוש ברוך הוא: רבונו של עולם, אימתי אני אהובה לפניך? בזמן שאתה שומע קול תחנוני.  "דלתי ולי יהושיע", אמרה כנסת ישראל לפני הקדוש ברוך הוא: רבונו של עולם, אף על פי שדלה אני מן המצוות, [לך אני], ולי נאה להושיע. אמר רב כהנא: כשחלה רבי ישמעאל ברבי יוסי, שלח לו רבי: אמר לנו שנים או שלשה דברים שאמרת לנו משום אביך. שלח לו: כך אמר אבא: מאי דכתיב:  "הללו את ה' כל גוים", אמות העולם מאי עבידתיהו?  הכי קאמר: "הללו את ה' כל גוים", אגבורות ונפלאות דקא עביד להו, כל־שכן אנן! "כי גבר עלינו חסדו". ועוד שלח לו: עתידה מצרים שתביא דורון למשיח,  [כסבור] שאינו מקבל הימנה, אומר לו הקדוש ברוך הוא למשיח: קבל מהם! אכסניא עשו לבני במצרים. מיד:  "יאתיו חשמנים מני מצרים". נשאה כוש קל־וחמר בעצמה: ומה הללו שנשתעבדו בהן, כך, אנו שלא נשתעבדנו בהן, על אחת כמה וכמה! אמר לו הקדוש ברוך הוא: קבל מהם! מיד  "כוש תריץ ידיו לאלהים". נשאה מלכות אדום קל־וחמר בעצמה, אמרה: ומה הללו שאינן אחיהם, כך, אנו שאחיהם, על אחת כמה וכמה! אמר לו הקדוש ברוך הוא לגבריאל:  "גער חית קנה", גער חיה וקנה לך עדה. דבר אחר: "גער חית קנה" שדרה בין הקנים, דכתיב:  "יכרסמנה חזיר מיער וזיז שדי ירענה". אמר רבי חיא בר אבא, אמר רבי יוחנן: אמר לו: גער בחיה, שכל מעשיה נכתבין בקולמוס אחד.  "עדת אבירים בעגלי עמים"; ששחטו אבירים, כעגלים שאין להם בעלים.  "מתרפס ברצי כסף", שפושטים ידיהם לקבל ממון, ואינן עושין רצון בעלים.  "בזר עמים קרבות יחפצו", מי גרם להם לישראל שיתפזרו בין אמות העולם? קרבות שהיו חפצין בהם.  [ועוד שלח לו]: שלש מאות וששים וחמשה שוקים יש בכרך גדול שברומי, וכל אחד ואחד יש בו שלש מאות וששים וחמש בירניות, וכל אחד ואחד יש בו שלש מאות וששים וחמש מעלות, וכל מעלה ומעלה יש בה כדי לזון את כל העולם כלו. אמר ליה רבי שמעון ברבי, ואמרי ליה רבי  [ישמעאל] ברבי יוסי לרבי: הני למאן? אמר ליה: לך ולחברך ולחברי חברך, שנאמר:  "והיה סחרה ואתננה קדש לה', לא יאצר ולא יחסן, כי לישבים לפני ה' יהיה" וגו'. [מאי "לא יאצר"?] תני רב יוסף: "לא יאצר" זה בית אוצרותיו. "ולא יחסן" זה בית גנזיו. "כי לישבים לפני ה' יהיה סחרה, לאכל לשבעה ולמכסה עתיק". מאי "לישבים לפני ה'"? אמר רבי אלעזר: זה המכיר מקום חברו בישיבה. איכא דאמרי, אמר רבי אלעזר: זה המקבל פני חברו בישיבה. מאי "ולמכסה עתיק"? זה המכסה דברים שכסה עתיק יומיא. ומאי נינהו? סתרי תורה. איכא דאמרי: זה המגלה דברים שכסה עתיק יומיא. ומאי נינהו? טעמי תורה.
סא אמר רב כהנא משום רבי ישמעאל ברבי יוסי: מאי דכתיב:  "למנצח מזמור לדוד", זמרו למי שנוצחין אותו ושמח. בוא וראה, שלא כמדת הקדוש ברוך הוא, מדת בשר־ ודם; מדת בשר־ודם, נוצחין אותו ועצב, אבל הקדוש ברוך הוא, נוצחין אותו ושמח, שנאמר:  "ויאמר להשמידם, לולי משה בחירו" וגו'. ואמר רב כהנא משום רבי ישמעאל ברבי יוסי, ורבנן אמרי משום רבי שמעון בן לקיש, משום רבי יהודה נשיאה: מאי דכתיב:  "וידי אדם מתחת כנפיהם", 'ידו' כתיב, זה ידו של הקדוש ברוך הוא, שהיא פרושה תחת כנפי החיות, כדי לקבל בעלי תשובה מפני מדת הדין.
סב אמר רב יהודה, אמר שמואל: כל כסף וזהב שבעולם, יוסף לקטו והביאו למצרים, שנאמר:  "וילקט יוסף את כל הכסף הנמצא בארץ מצרים". אין לי אלא שבארץ מצרים, שבארץ כנען ובשאר ארצות מנין? תלמוד לומר:  "וכל הארץ באו מצרימה". וכשעלו ישראל ממצרים העלוהו עמהם, שנאמר:  "וינצלו את מצרים". אמר  [רב אסי:] עשאוה כמצולה זו, שאין בה דגים.  [ורבי שמעון בן לקיש] אמר: כמצודה, שאין בה דגן. 
והיה מנח עד רחבעם בן שלמה. בא שישק מלך מצרים על ירושלים ונטלו מרחבעם, שנאמר:  "ויהי בשנה החמישית למלך רחבעם עלה שישק מלך מצרים על ירושלים. ויקח את אצרות בית ה' ואת אוצרות בית המלך, ואת הכל לקח, ויקח את כל מגני הזהב אשר עשה שלמה". בא זרח מלך כוש ונטלו משישק מלך מצרים. בא אסא ונטלו מזרח מלך כוש, ושגרו להדרימון בן טברימון. באו בני עמון ונטלוהו מהדרימון בן טברימון. בא יהושפט ונטלו מבני עמון, והיה מנח עד אחז. בא סנחריב ונטלו מאחז. בא חזקיהו ונטלו מסנחריב. והיה מנח עד צדקיהו. באו כשדיים ונטלוהו מצדקיהו. ובאו פרסיים ונטלוהו מכשדיים. באו יונים ונטלוהו מפרסיים, באו רומיים ונטלוהו מיונים, ועדין מנח ברומי.
סג אמר רבי  [חמא] בר חנינא: שלש מטמוניות הטמין יוסף במצרים; אחת נתגלה לקרח. ואחת לאנטונינוס בן אסוירוס. ואחת גנוזה לצדיקים לעתיד לבוא.  "עשר שמור לבעליו לרעתו", אמר ריש לקיש: זה עשרו של קרח. :  "ואת כל היקום אשר ברגליהם", אמר רבי אלעזר: זה ממונו של אדם, שמעמידו על רגליו. אמר רבי לוי: משאוי שלש מאות פרדות לבנות היו מפתחות בית גנזיו של קרח, וכולהו, אקלידי וקולפי, דגלדי.
סד אמר רבי שמואל בר נחמני, אמר רבי יונתן:   "אודך כי עניתני ותהי לי לישועה" אמר דוד. "אבן מאסו הבונים היתה לראש פנה" אמר ישי. "מאת ה' היתה זאת היא נפלאת בעיננו" אמרו אחיו. "זה היום עשה ה' נגילה ונשמחה בו" אמר שמואל. "אנא ה' הושיעה נא" אמרו אחיו. "אנא ה' הצליחה נא" אמר דוד. "ברוך הבא בשם ה'" אמר ישי. "ברכנוכם מבית ה'" אמר שמואל. "אל ה' ויאר לנו" אמרו כלם. "אסרו חג בעבתים עד קרנות המזבח" אמר שמואל. "אלי אתה ואודך"  אמר דוד, ואמרו כלם:  ["אלהי ארוממך"].
סה דרש רב עוירא, זימנין אמר ליה משמיה דרבי אמי, וזימנין אמר ליה משמיה דרב אסי: מאי דכתיב:  "ויגדל הילד ויגמל"  עתיד הקדוש ברוך הוא לעשות סעדה לצדיקים ביום שיגמל חסד עם זרעו של יצחק. לאחר שאוכלין ושותין, נותנין לו כוס של ברכה לאברהם לברך, אומרים לו: ברך, אומר להם: אני לא אברך, לפי שכבר יצא ממני ישמעאל. נותנין לו ליצחק, אומר להם: איני ראוי לברך, לפי שכבר יצא ממני עשו. נותנין לו ליעקב, אומר להם: אני לא אברך, לפי שכבר נשאתי שתי אחיות בחייהן, שעתידה תורה לאסרן עלי. אומרין לו למשה: טל אתה וברך, אומר להם: אני לא אברך, לפי שלא זכיתי לכנס לארץ ישראל, לא בחיי ולא במותי. אומרין לו ליהושע: טל אתה וברך, אומר [להן]: איני מברך, שלא זכיתי לבן, דכתיב:  "נון בנו יהושע בנו". אומרים לו לדוד, טול אתה וברך, אומר להם: אני אברך ולי נאה לברך, שנאמר:  "כוס ישועות אשא ובשם ה' אקרא".
סו כיצד צולין את הפסח? מביאין שפוד של רמון ותוחבו מתוך פיו עד בית נקובתו, ונותן את כרעיו ואת בני מעיו לתוכו, דברי רבי יוסי הגלילי. רבי עקיבא אומר: כמין בשול הוא זה, אלא תולין חוצה לו. אין צולין את הפסח, לא בשפודולא באסכלה. אמר רבי צדוק: מעשה ברבן גמליאל, שאמר לטבי עבדו: צא וצלה לנו את הפסח על האסכלה.
רבי יוסי אומר: נתנמנמויאכלו, נרדמו, לא יאכלו. היכי דמי 'מתנמנם'? אמר רב אשי: נים ולא נים, תיר ולא תיר. כגון: דקרי ליה ועני, ולא ידע לאהדורי סברא, וכי מדכרו ליה מדכר. אביי הוה יתיב קמיה דרבה, חזא דקא נמנם. אמר ליה: מינם קא נאים מר? אמר ליה: מינומי קא מנמנם, ותנן: נתנמנמו, יאכלו, נרדמו, לא יאכלו.
סליקא לה מסכת פסחים