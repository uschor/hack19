סנהדרין פרק ז - צג תניא, היה רבי מאיר אומר: מה תלמוד לומר:  "את אביה היא מחללת"? שאם היו נוהגין בו קדש, נוהגין בו חל. כבוד, נוהגין בו בזיון, אומרים: ארור שזו ילד, ארור שזו גדל, ארור שיצאה זו מחלציו. אמר רב אשי: כמאן קרינן רשיעא בר רשיעא, ואפלו לרשיעא בר צדיקיא? כמאן?  [כהאי תנא].
משנה. מצות הנשרפים, היו משקיעין אותו בזבל עד ארכבותיו, ונותנין סודר קשה לתוך הרכה, וכורך על צוארו, זה מושך אצלו וזה מושך אצלו, עד שפותח את פיו, ומדליק את הפתילה וזורקה לתוך פיו, ויורדת לתוך מעיו וחומרת את בני מעיו. [רבי יהודה אומר: אף הוא, אם מת בידם, לא היו מקימין בו מצות שרפה. אלא פותח את פיו בצבת שלא בטובתו, ומדליק את הפתילה וזורקה לתוך פיו, ויורדת לתוך מעיו, וחומרת את בני מעיו. אמר רבי אלעזר  ברבי צדוק: מעשה בבת כהן אחת שזנתה, והקיפוה חבילי זמורות ושרפוה. אמר לו: מפני שלא היה בית־דין של אותה שעה בקי. גמרא. מאי 'פתילה'? אמר רב מתנה: פתילה של אבר]. מנא לן? אתיא 'שרפה', 'שרפה', מעדת קרח. מה להלן שרפת נשמה וגוף קים, אף כאן שרפת נשמה וגוף קים. רבי אלעזר אומר: אתיא 'שרפה', 'שרפה', מבני אהרן, מה להלן שרפת נשמה וגוף קים, אף כאן שרפת נשמה וגוף קים. מאן דיליף מעדת קרח, מנא לן? דכתיב:  "את מחתות החטאים האלה בנפשותם", שנשמתם נשרפת וגוף קים. ואידך? ההיא, שרפה ממש [היא]. ומאי 'בנפשותם'? שנתחיבו שרפה על עסקי נפשותם, כדריש לקיש, דאמר ריש לקיש: מאי דכתיב:  "בחנפי לעגי מעוג, חרק עלי שנימו". בשביל חנפה שהחניפו לקרח על עסקי לגימה, חרק עליהם שר של גיהנם שניו. ומאן דיליף מבני אהרן, מנא לן? דכתיב:  "וימתו לפני ה'", כעין מיתה. ואידך? ההוא, שרפה ממש הואי, ומאי דכתיב, "וימתו". דאתחיל בהו מגואי כעין מיתה, דתניא, אבא יוסי בן דוסתאי אומר: שני חוטין של אש יצאו מבית קדשי הקדשים, ונחלקו לארבע ונכנסו, שנים בחטמו של זה, ושנים בחטמו של זה, ושרפום. והכתיב:  "ותאכל אותם"? אותם ולא בגדיהם.
צד וכבר היו משה ואהרן מהלכים בדרך, ונדב ואביהוא מהלכין אחריהם, וכל ישראל אחריהם. אמר לו נדב לאביהוא: אימתי ימותו שני זקנים הללו, ואני ואתה ננהיג את הדור! אמר להן הקדוש ברוך הוא: הנראה, מי קובר את מי! אמר רב פפא: הינו דאמרי אינשי: נפישי גמלי סבי, דטעיני משכי דהוגני.
צה אמר רבי אלעזר: למה תלמיד חכם דומה לפני עם הארץ? בתחלה דומה לו לקיתון של זהב, ספר  [הימנו], דומה לו לקיתון של כסף, נהנה ממנו, דומה לו לקיתון של חרס, כיון שנשבר, שוב אין לו תקנה.
צו  "ואשריהם תשרפון באש",) ומה אילנות שאין אוכלין, ואין שותים, ואין מריחים, אמרה תורה 'השחת', 'שרף' ו'כלה', הואיל ובא לאדם תקלה על ידן, המתעה את חברו מדרכי חיים לדרכי מיתה, על אחת כמה וכמה!
צז תנו רבנן: שבע מצוות נצטוו בני נח: דינין, וברכת־השם, ועבודת־כוכבים, וגלוי־עריות, ושפיכות־דמים, וגזל, ואיבר־מן־החי. רבי  [חנניא] בן גמליאל אומר: אף על הדם מן החי. רבי חידקא אומר: אף על הסרוס. רבי שמעון אומר: אף על הכשוף. רבי יוסי אומר: כל האמור בפרשת מכשף, בן נח מזהר עליו.  "לא ימצא בך מעביר בנו [ובתו באש, קסם קסמים, מעונן ומנחש ומכשף וחבר־חבר ושאל אוב וידעני ודרש אל המתים], כי תועבת ה' כל עשה אלה, ובגלל התועבת האלה [ה' אלהיך מוריש אותם מפניך"], ולא ענש הכתוב, אלא אם כן הזהיר. רבי  [אלעזר] אומר: אף על הכלאים. מתרים בני נח ללבש כלאים ולזרע כלאים, ואינם אסורים אלא בהרבעת בהמה והרכבת אילן. מנא הני מילי? אמר רבי יוחנן: דאמר קרא:  "ויצו ה' אלהים על האדם לאמר: מכל עץ הגן אכל תאכל", 'ויצו', אלו הדינין, וכן הוא אומר:  "כי ידעתיו למען אשר יצוה את בניו ואת ביתו אחריו" וגו'. 'השם', זו ברכת השם, וכן הוא אומר:  "ונקב שם ה' מות יומת". 'אלהים', זו עבודת כוכבים, וכן הוא אומר:  "לא יהיה לך אלהים אחרים על פני". 'על האדם', זו שפיכות דמים, וכן הוא אומר:  "שפך דם האדם". 'לאמר', זו גלוי עריות, וכן הוא אומר:  "לאמר הן ישלח איש את אשתו והלכה מאתו והיתה לאיש אחר". 'מכל עץ הגן', ולא גזל. 'אכל תאכל', ולא איבר מן החי. כי אתא רבי יצחק, תאני אפכא: 'ויצו', זו עבודת כוכבים. 'אלהים', אלו הדינין. בשלמא 'אלהים', אלו הדינין, דכתיב:  "ונקרב בעל הבית אל האלהים", אלא 'ויצו', זו עבודת כוכבים, מאי משמע? רב חסדא ורב יצחק בר אבדימי, חד אמר מהכא:  "סרו מהר מן הדרך אשר צויתם, עשו להם" וגו'. וחד אמר מהכא:  "עשוק אפרים, רצוץ משפט, כי הואיל הלך אחרי צו". ואדינין, בני נח איפקוד? והתניא: עשר מצוות נצטוו בני ישראל במרה, שבע שקבלו עליהן בני נח, והוסיפו עליהם: דינין, ושבת, וכבוד אב ואם. דינין, :  "שם שם לו חק ומשפט". שבת וכבוד אב ואם, דכתיב:  "כאשר צוך ה' אלהיך", ואמר רב יהודה: "כאשר צוך" במרה. אמר רב נחמן, אמר רבה בר אבוה: לא נצרכה אלא לעדה, ועדים, והתראה. אי הכי, מאי "והוסיפו עליהם דינין"? אלא אמר רבא: לא נצרכה אלא לדיני קנסות. אכתי, "והוסיפו בדינין" מיבעי ליה! [אלא אמר רב אחא בר יעקב: לא נצרכה אלא להושיב בית־דין בכל פלך ופלך ובכל עיר ועיר. והא, בני נח לא איפקוד? והתניא: כשם שנצטוו ישראל להושיב בתי דינין בכל פלך ופלך ובכל עיר ועיר, כך נצטוו בני נח להושיב בתי דינין בכל פלך ופלך ובכל עיר ועיר]! אלא אמר  [רבא]: האי תנא, תנא דבי מנשה הוא, דמפיק ד"ך, ומעיל ס"ך. דתנא דבי מנשה: שבע מצוות נצטוו בני נח: עבודת כוכבים, וגלוי עריות, ושפיכות דמים, וגזל, ואיבר מן החי, וסרוס וכלאים. רבי יהודה אומר: אדם הראשון לא נצטוה אלא על עבודת כוכבים בלבד, שנאמר:  "ויצו ה' אלהים על האדם". רבי יהודה בן בתירא אומר: אף על ברכת השם. ויש אומרים: אף על הדינין.
בן נח, היה נהרג [בדין אחד, ובעד אחד, שלא בהתראה, מפי איש, ולא מפי אשה, ואפלו קרוב. משום רבי ישמעאל אמרו]: אף על העברין. [מנהני מילי? אמר רב יהודה: דאמר קרא:  "ואך את דמכם לנפשתיכם אדרש", אפלו בדין אחד.  "מיד כל חיה", אפלו שלא בהתראה.  "אדרשנו ומיד האדם", אפלו בעד אחד.  'מיד איש', ולא מיד אשה. 'אחיו', אפלו קרוב. משום רבי ישמעאל אמרו: אף על העברין], מאי טעמא דרבי ישמעאל? דכתיב:  "שפך דם האדם באדם, דמו ישפך", איזהו אדם שבאדם? הוי אומר: זה עבר שבמעי אמו.
תא שמע: מפני מה לא נשא אדם את בתו? כדי שישא קין את אחותו, שנאמר:  "כי אמרתי, עולם חסד יבנה".
צח אמר ריש לקיש: כל המגביה ידו על חברו, אף על פי שלא הכהו, נקרא רשע, שנאמר:  "ויאמר לרשע: למה תכה רעך"? "[למה] הכית" לא נאמר, אלא "[למה] תכה", אף על פי שלא הכהו, נקרא 'רשע'. אמר זעירי, אמר רבי חנינא: נקרא 'חוטא', שנאמר:  "ואם לא, לקחתי בחזקה", וכתיב:  "ותהי חטאת הנערים גדולה מאד את פני ה'". רב הונא אמר: תקצץ ידו, שנאמר:  "וזרוע רמה תשבר". רב הונא קץ ידא. רבי אלעזר אומר: אין לו תקנה אלא קבורה, שנאמר:  "ואיש זרוע לו הארץ". ואמר רבי אלעזר: לא נתנה קרקע אלא לבעלי זרועות, שנאמר: "ואיש זרוע לו הארץ". ואמר ריש לקיש: מאי דכתיב:  "עבד אדמתו ישבע לחם", אם עושה אדם עצמו כעבד לאדמה, ישבע לחם, ואם לאו לא ישבע לחם.
צט מיתיבי: היה רבי מאיר אומר: מנין שאפלו גוי ועוסק בתורה שהוא ככהן גדול? שנאמר:  "אשר יעשה אתם האדם וחי בהם", כהנים, לויים וישראליים לא נאמר, אלא 'האדם', הא למדת, שאפלו גוי ועוסק בתורה, הרי הוא ככהן גדול. 
ק אמר רב יהודה, אמר רב: אדם הראשון, לא התר לו בשר לאכילה, דכתיב:  "לכם יהיה לאכלה ולכל חית הארץ", ולא חית הארץ לכם. וכשבאו בני נח, התיר להם, שנאמר:  "כירק עשב נתתי לכם את כל". יכול לא יהא איבר מן החי נוהג בו? תלמוד לומר:  "אך בשר בנפשו דמו לא תאכלו". [יכול אף לשרצים? תלמוד לומר: 'אך'. ומאי תלמודיה? אמר רב הונא: 'דמו', מי שדמו חלוק מבשרו, יצאו שרצים, שאין דמן חלוק מבשרן]. מיתיבי:  "ורדו בדגת הים", מאי לאו, לאכילה! לא, למלאכה. ודגים, בני מלאכה נינהו? אין, כדרחבא, דבעי רחבא: הנהיג בעיזא ושבוטא מאי? תא שמע:  "ובעוף השמים", מאי לאו, לאכילה! לא, למלאכה. ועופות, בני מלאכה נינהו? אין, כדבעי  [רבה] בר רב הונא: דש באוזין ותרנגולין, לרבי יוסי ברבי יהודה מהו? תא שמע:  "ובכל חיה הרמשת". ההוא,  לאתויי נחש הוא דאתא, דתניא, רבי שמעון בן מנסיא אומר: חבל על שמש גדול שאבד מן העולם, שאלמלא לא נתקלל נחש, כל אחד ואחד מישראל היו מזמנים לו שני נחשים טובים, אחד משגרו לצפון ואחד משגרו לדרום, להביא לו  [סנדלכונים] טובים, ומרגליות טובות. ולא עוד אלא שמפשילין לו רצועה מתחת זנבו, ומוציא בו עפר לגנתו ולחרבתו. מיתיבי, [היה] רבי יהודה בן תימא אומר: אדם הראשון מסב בגן עדן היה, והיו מלאכי השרת צולין לו בשר, ומצננין לו יין, והציץ בו נחש, וראה כבודו, ונתקנא בו. התם, בבשר היורד מן השמים. ומי איכא בשר היורד מן השמים? אין, כי הא דרבי שמעון בן חלפתא, הוה קא אזיל באורחא, פגעי ביה הנך אריותא, והוו קא נהמי באפיה, אמר:  "הכפירים שאגים לטרף", נחיתו תרתי אטמאתא, חדא אכלוה וחדא שבקוה. איתי ואתא לבי מדרשא, [בעו עלה: דבר טמא הוא זה, או דבר טהור?] אמרו ליה: אין דבר טמא יורד מן השמים.
[פסקא]. נגמר הדין וכו', [והדינין עומדין על רגליהן, וקורעין וכו']. 'עומדין', מנא לן? אמר רבי יצחק בר אמי: דאמר קרא:  "ואהוד בא אליו, והוא ישב בעלית המקרה אשר לו לבדו, ויאמר אהוד: דבר אלהים לי אליך, ויקם מעל הכסא". והלא דברים קל־וחמר, ומה עגלון מלך מואב, שהוא נכרי, ולא ידע אלא בכנוי, עמד. ישראל ושם המפרש, על אחת כמה וכמה! 'קורעין', מנא לן? דכתיב:  "ויבא אליקים בן חלקיה אשר על הבית, ושבנא הספר, ויואח בן אסף המזכיר אל חזקיהו קרועי בגדים, ויגדו לו דברי רבשקה". 'ולא מאחין', מנא לן? אמר רבי אבהו: אתיא 'קריעה', 'קריעה'. כתיב הכא: "קרועי בגדים", וכתיב התם:  "ואלישע ראה והוא מצעק: אבי אבי רכב ישראל ופרשיו, ולא ראהו עוד, ויחזק בבגדיו ויקרעם לשנים קרעים". ממשמע שנאמר: 'ויקרעם לשנים', איני יודע שהן 'קרעים', ומה תלמוד לומר 'קרעים'? מלמד, שהן קרועים לעולם.
קא אמר רבי יוחנן: אלמלא וא"ו שב'העלוך', נתחיבו שונאיהם של ישראל כליה. כתנאי, אחרים אומרים: אלמלא וא"ו שב'העלוך', נתחיבו שונאיהם של ישראל כליה. 
קב תניא: מנין לאוכל מן הבהמה קדם שתצא נפשה, שהוא בלא תעשה? תלמוד לומר:  "לא תאכלו על הדם". דבר אחר: "לא תאכלו על הדם", לא תאכלו בשר ועדין דם במזרק. רבי דוסא אומר: מנין שאין מברין על הרוגי בית־דין? תלמוד לומר "לא תאכלו על הדם". רבי עקיבא אומר: מנין לסנהדרין שהרגו את הנפש, שאין טועמין כלום כל אותו היום? תלמוד לומר: "לא תאכלו על הדם". אמר רבי יוחנן: אזהרה לבן סורר ומורה, מנין? תלמוד לומר: "לא תאכלו על הדם".
קג אמר אבוה דשמואל: אסור לאדם שיעשה שתפות עם הגוי [עובד כוכבים], שמא יתחיב לו שבועה, ונשבע בעבודת כוכבים שלו, והתורה אמרה:  "לא ישמע על פיך". כי אתא עולא, בת בקלנבו, אמר ליה רבא: והיכא בת מר? אמר ליה: 'בקלנבו'. אמר ליה: והא כתיב:  "ושם אלהים אחרים לא תזכירו"? אמר ליה: הכי אמר רבי יוחנן: כל עבודת כוכבים הכתובה בתורה, מתר להזכיר שמה. והא, היכא כתיבא? כדכתיב:  "כרע בל, קרס נבו". אמר רבי נחמן: כל ליצנותא אסירא, חוץ מליצנותא דעבודת כוכבים דשריא, דכתיב: "כרע בל, קרס נבו וגו', קרסו כרעו יחדו,  לא יכלו מלט משא". וכתיב:  "לעגלות בית און יגורו. שכן שמרון, כי אבל עליו עמו, וכמריו עליו יגילו, על כבודו כי גלה ממנו". אל תקרי 'כבודו', אלא 'כבדו'. אמר רבי יצחק: מאי דכתיב:  "ועתה יוספו לחטא, ויעשו להם מסכה מכספם, כתבונם עצבים מעשה חרשים" וגו'. מאי, "כתבונם עצבים"? מלמד שכל אחד ואחד עשה דמות יראתו, ומניחו בכיסו, בשעה שזוכרה, מוציאה מתוך חיקו, ומחבקה ומנשקה. מאי:  "זבחי אדם עגלים ישקון"? אמר רבי יצחק דבי רבי אמי: שהיו כמרים נותנים עיניהם בבעלי ממון, ומרעיבין את העגלים, ועושים דמות עצביהם, ומעמידין אותם בצד אבוסיהם, ומוציאים אותם לחוץ. כיון שראו אותם, רצין אחריהם וממשמשין בהם, אומרים לו: עבודת כוכבים חפץ בך, יבוא ויזבח עצמו לו. אמר רבא: האי, "זובחי אדם עגלים ישקון", "[עגלים ישקון] לזבח אדם" מיבעי ליה! אלא אמר רבא: כל הזובח את בנו לעבודת כוכבים, אומרים לו: דורון גדול הקריב לו, יבוא וישק לו. אמר רב יהודה, אמר רב:  "ואנשי בבל עשו את סכות בנות". ומאי ניהו? תרנגלת. "ואנשי כות עשו את נרגל", ומאי ניהו? תרנגול. "ואנשי חמת עשו את אשימא", ומאי ניהו? ברחא קרחא. "והעוים עשו נבחז ואת תרתק", ומאי ניהו? כלב וחמור.  "והספרוים שרפים את בניהם  באש לאדרמלך וענמלך אלהי ספרוים", ומאי ניהו? הפרד והסוס. 'אדרמלך', דאדר ליה למריה בטעינא. 'וענמלך', דעני ליה למריה בקרבא. אף חזקיה מלך יהודה, בקש אביו לעשות לו כן, אלא שסכתה אמו סלמנדרא. אמר רב יהודה, אמר רב: יודעים היו ישראל בעבודת כוכבים שאין בה ממש, ולא עבדו עבודת כוכבים, אלא להתיר להם עריות בפרהסיא. מתיב רב משרשיא:  "כזכר בניהם מזבחותם" וגו', ואמר רבי אלעזר: כאדם שיש לו געגועין על בנו. בתר דאביקו ביה. תא שמע:  "ונתתי את פגריכם על פגרי גלוליכם", אמרו: אליהו הצדיק היה מחזר על תפוחי רעב שבירושלים, פעם אחת מצא תינוק, שהיה תפוח ומטל באשפה, אמר לו: מאיזה משפחה אתה? אמר לו: ממשפחה פלונית אני. אמר ליה: כלום נשתיר מאותה משפחה? אמר לו: לאו, חוץ ממני. אמר לו: אם אני מלמדך דבר שאתה חי בו, אתה למד? אמר לו: הין. אמר לו: אמר בכל יום "שמע ישראל, ה' אלהינו, ה' אחד". אמר לו:  "הס, כי לא להזכיר בשם ה'", שלא למדוהו אביו ואמו. מיד הוציא יראתו מחיקו, ומנשקה ומחבקה, עד שנבקעה כרסו, ונפלה יראתו [לארץ], ונפל הוא עליה, לקים מה שנאמר: "ונתתי את פגריכם על פגרי גלוליכם". בתר דאביקו ביה. תא שמע:  "ויזעקו בקול גדול אל ה' אלהיהם", מאי אמור? אמר רב יהודה, ואי תימא רבי  [יונתן]: בייא, בייא, הינו דאחרובא לביתא, וקליא להיכלא, וקטלינהו לצדיקיא, ואגלינהו לישראל מארעיהו, ועדין הוא מרקד בינן, כלום יהבתיה לן, אלא לקבולי אגרא, לא איהו בעינן, ולא אגריה בעינן!  [בתר דאביקו ביה. יתבי תלתא יומא בתעניתא, בעו רחמי, נפל להו פיתקא מרקיעא, דהוה כתיב בה: 'אמת'. אמר רבי חנינא: שמע מינה, חותמו של הקדוש ברוך הוא 'אמת'. נפק כגוריא דנורא מבית קדשי הקדשים. אמר להו נביא לישראל: הינו יצרא דעבודת כוכבים. בהדי דקתפסי ליה, אישתמיט ביניתא מיניה, ואזל קליה בארבע מאה פרסי. אמרו: היכי נעביד? דילמא משמיא מרחמי עליה. אמר להו נביא: שדיוה בדודא דאברא, וכסיוה באברא, דשייף קליה, דכתיב:  "ויאמר: זאת הרשעה, וישלך אתה אל תוך האיפה, וישלך את אבן העופרת אל פיה". אמרי: הואיל ועת רצון הוא, נבעי רחמי איצרא דעברה. בעו רחמי, אימסר בידיהו, חבשוה תלתא יומי, איבעו ביעתא בת יומא לחולה*), ולא אשכחו. אמרי: היכי נעביד? נבעו פלגא, פלגא מרקיעא לא יהבי. כחלינהו לעיניה, אהני ביה דלא איגרו איניש בקרובתיה]. אמר רב יהודה, אמר רב: מעשה בגויה [עובדת כוכבים] אחת, שהיתה חולה ביותר, אמרה: אם תעמד ההיא אשה מחליה, תלך ותעבד לכל עבודה זרה שבעולם. עמדה, ועבדה לכל עבודה זרה שבעולם. כיון שהגיעה לפעור, שאלה לכמרים: במה עובדים לזו? אמרו לה: אוכלין תרדין, ושותין שכר, ומתריזין בפניה. אמרה: מוטב שתחזר ההיא אשה לחליה, ולא תעבד עבודה זרה בכך. אתם בית ישראל אינם כן,  "הנצמדים לבעל פעור", כצמיד פתיל.  "ואתם הדבקים בה' אלהיכם", כשתי תמרות הדבוקות זו בזו. במתניתא תנא: "הנצמדים לבעל פעור", כצמיד על ידי אשה. "ואתם הדבקים בה' אלהיכם", דבוקים ממש. 
[משנה. הנותן מזרעו למלך, אינו חיב, עד שימסר למלך, ויעביר באש וכו'. גמרא. תניא: אחד למלך, ואחד לשאר עבודת כוכבים חיב. רבי אלעזר ברבי שמעון אומר: למלך חיב, שלא למלך פטור. אמר אביי: רבי אלעזר ברבי שמעון, ורבי חנינא בן אנטיגנוס אמרו דבר אחד; רבי אלעזר ברבי שמעון, הא דאמרן. רבי חנינא בן אנטיגנוס, דתניא]: רבי חנינא בן אנטיגנוס אומר: מפני מה תפסה תורה לשון "מלך"? כל שהמליכוהו עליהם, ואפלו צרור, ואפלו קיסם. רבא אמר: מלך עראי איכא ביניהו. אמר רבי ינאי: אינו חיב עד שימסרנו וכו'. אמר רב יהודה: אינו חיב עד שיעבירנו דרך העברה. היכי דמי? אמר אביי: שרגא דלבני במיצעי, נורא מהאי גיסא, ונורא מהאי גיסא. רבא אמר: כמשורתא דפוריא.
אמר רבי יוסי בר חנינא: שלש כריתות בעבודת כוכבים למה? אחת, לכדרכה, ואחת, לשלא כדרכה, ואחת, למלך. [ולמאן דאמר: 'מלך', עבודת כוכבים היא, כרת במלך למה לי? למעביר בנו שלא כדרכה. ולמאן דאמר: מגדף, עבודת כוכבים היא, כרת במגדף למה לי? לכדתניא]:  "הכרת תכרת", 'הכרת', בעולם הזה, 'תכרת', לעולם הבא, דברי רבי עקיבא. אמר לו רבי ישמעאל: והלא כבר נאמר: 'ונכרתה', וכי שלשה עולמים יש? אלא, 'ונכרתה', בעולם הזה, 'הכרת', לעולם הבא, 'תכרת', דברה תורה כלשון בני אדם.
מתניתין. 'בעל־אוב' זה פיתום, המדבר משחיו, ו'ידעוני' זה המדבר בפיו, הרי אלו בסקילה, והנשאל בהם באזהרה.
תנו רבנן: 'בעל־אוב' זה המדבר בין הפרקים, ומבין אצילי ידיו. 'ידעוני' זה המניח עצם ידוע בפיו, והוא מדבר מאליו. מיתיבי:  "והיה כאוב מארץ קולך", מאי לאו, דמשתעי כי אורחיה? לא! דסליק ויתיב בין הפרקים ומשתעי. 
קד ואף שאלה זו שאל טורנוסרופוס הרשע את רבי עקיבא, אמר לו: מה יום מיומים? אמר לו: ומה גבר מגוברין? אמר לו: דמרי צבי. שבת נמי, דמרי צבי. אמר ליה: הכי קאמינא לך: מי יימר דהאידנא שבתא? אמר ליה: נהר סבטיון יוכיח, בעל אוב יוכיח, קברו של אביו יוכיח, שאינו מעלה עשן בשבת. אמר לו: בזיתו, בישתו, וקללתו.
קה תניא:  "ודרש אל המתים" זה המרעיב עצמו, והולך ולן בבית הקברות, כדי שתשרה עליו רוח טמאה, וכשהיה רבי עקיבא מגיע למקרא זה, היה בוכה; ומה המרעיב עצמו כדי שתשרה עליו רוח טמאה, שורה עליו רוח טמאה, המרעיב עצמו כדי שתשרה עליו רוח טהרה, על אחת כמה וכמה! אבל מה אעשה שעוונותינו גרמו לנו, שנאמר:  "[כי אם] עונתיכם היו מבדלים בינכם לבין אלהיכם". אמר רבא: אי בעו צדיקי, ברו עלמא, שנאמר: "כי אם עונתיכם היו מבדלים" וגו'. רבא ברא גברא, שדריה לקמיה דרבי זירא, הוה קא משתעי בהדיה, ולא הוה קא מהדר ליה. אמר ליה: מן חבריא את? הדר לעפרך! 
קו תנו רבנן: 'מעונן' רבי שמעון אומר: זה המעביר שבעה מיני זכור על העין. וחכמים אומרים: זה האוחז את העינים. רבי עקיבא אומר: זה המחשב עתים ושעות, ואומר: "היום יפה לצאת", "למחר יפה לקח". ["למודי ערבי שביעיות, חטין יפות", "עקורי קטניות מהיות רעות']. תנו רבנן: 'מנחש' זה האומר: 'פתו נפלה מפיו', 'מקלו נפלה מידו', 'בנו קורא לו מאחוריו', 'עורב קורא לו', 'צבי הפסיקו בדרך', 'נחש מימינו', 'שועל משמאלו',  'אל תתחיל בי', 'שחרית הוא', 'ראש חדש הוא', 'מוצאי שבת הוא'. תנו רבנן:  "לא תנחשו" כגון אלו המנחשים בחלדה, בעופות, בדגים ובכוכבים.
קז תנו רבנן:  "[מכשפה]" אחד האיש ואחד האשה, אם כן מה תלמוד לומר:  "מכשפה"?  מפני שרב נשים מצויות בכשפים וכו'. אמר רבי יוחנן: למה נקרא שמן "כשפים"? שמכחישין פמליא של מעלה.  "אין עוד מלבדו", אמר רבי חנינא: אפלו בדבר כשפים. ההיא אתתא, דהות קא מהדרא למשקל עפרא מתותי כרעיה דרבי חנינא. אמר לה: אי מסתיעת, זיל עבידי, "אין עוד מלבדו" כתיב! איני? והא אמר רבי יוחנן: למה נקרא שמן "כשפים"? שמכחישין פמליא של מעלה? שאני רבי חנינא דנפיש זכותיה. אמר רבי איבו בר נגרי, אמר רבי חיא בר אבא: "בלטיהם", אלו מעשה שדים. "בלהטיהם", אלו מעשה כשפים, וכן הוא אומר:  "ואת להט החרב המתהפכת". אמר אביי: דקפיד אמנא, שד, דלא קפיד אמנא, כשפים. אמר אביי: הלכות כשפים, כהלכות שבת; יש מהן בסקילה, ויש מהן פטור אבל אסור, ויש מהן מתר לכתחלה. העושה מעשה, בסקילה, האוחז את העינים, פטור אבל אסור. מתר לכתחלה, כדרבי חנינא ורבי אושעיא*), כל מעלי שבתא הוו עסקי בהלכות יצירה, ומיברי להו עיגלא תילתא, ואכלי ליה. אמר רב אשי: חזינא ליה לאבוה דקרנא, דנפיץ ושדי כריכי דשיראי מנחיריה.  "ויאמרו החרטמם אל פרעה: אצבע אלהים היא". אמר רבי אלעזר: מכאן שאין השד יכול לבראת בריה פחותה מכשעורה. רב פפא אמר: האלהים! אפלו כגמלא נמי לא מצי ברי! אלא, האי מיכניף ליה, והאי לא מיכניף ליה. אמר ליה רב לרבי חיא: לדידי חזי לי ההוא טיעא, דשקליה לספסירא וגידיה לגמלא, וטרף ליה בטבלא וקם. אמר ליה: לבתר הכי, דם ופרתא מי הואי? אמר ליה: לא! [אלא] ההיא, אחיזת עינים הואי. זעירי איקלע לאלכסנדריא של מצרים, זבן חמרא, כי מטא לאשקויי מיא, פשר, קם אגמלא דאסקוניתא. אמרו ליה: אי לאו דזעירי את, לא הוה מהדרינן לך, מי איכא דזבין מידי הכא, ולא בדק ליה אמיא?  ינאי איקלע לההוא אושפיזא, אמר להו: אשקיון מיא, קריבו ליה שתיתא, חזייה לההיא איתתא דהוה קא מרחשן שיפותה, שדי פורתא מיניה, הוה עקרבא. אמר להו: אנא, שתאי מדידכו, ואתון נמי שתו מדידי, אשקייה, הות חמרא, רכבה, סליק לשוקא, אתא חבירתה, פשרא לה, חזיוה דרכיב [דקאי א]איתתא בשוקא.  "ותעל הצפרדע ותכס" וגו'. אמר רבי אלעזר: [צפרדע] אחת היתה, והשריצה ומלאת כל ארץ מצרים. כתנאי, רבי עקיבא אומר: צפרדע אחת היתה, ומלאת כל ארץ מצרים. אמר לו רבי אלעזר בן עזריה: עקיבא, מה לך אצל הגדות, כלה מדברותיך, ולך אצל נגעים ואהלות. צפרדע אחת היתה, ושרקה להם והם באו.
קכ תניא. כשחלה רבי אליעזר, נכנסו רבי עקיבא וחבריו לבקרו, הוא יושב בקינוף שלו, והם יושבין בטרקלין שלו. ואותו היום, ערב שבת היה, ונכנס הורקנוס בנו לחלץ תפליו, גער בו, ויצא בנזיפה. אמר להם לחבריו: כמדמה אני, שדעתו של אבא נטרפה. אמר להו: דעתו ודעת אמו נטרפה. היאך מניחין אסור סקילה, ועוסקין באסור שבות? כיון שראו חכמים שדעתו מישבת עליו, נכנסו וישבו לפניו מרחוק ארבע אמות. אמר להם: למה באתם? אמרו לו: ללמד תורה באנו. אמר להם: ועד עכשיו, למה לא באתם? אמרו לו: לא היה לנו פנאי. אמר להם: תמה אני, אם ימותו מיתת עצמן. אמר לו רבי עקיבא:  [שלי] מהו? אמר לו: שלך קשה משלהן. נטל שתי זרועותיו והניחן על לבו, אמר: אוי לכם שתי זרועותי, שהן כשתי ספרי תורות שנגללין. הרבה תורה למדתי, והרבה תורה למדתי; הרבה תורה למדתי, ולא חסרתי מרבותי, אפלו ככלב המלקק מן הים. הרבה תורה למדתי, ולא חסרוני תלמידי, אלא כמכחול בשפופרת. ולא עוד אלא שאני שונה שלש מאות הלכות בבהרת עזה, ולא היה אדם שואלני בהם דבר מעולם. ולא עוד, אלא שאני שונה שלש מאות הלכות ואמרי לה: שלשת אלפים הלכות בנטיעת קשואין, ולא היה אדם שואלני בהם דבר מעולם, חוץ מעקיבא בן יוסף. פעם אחת אני והוא מהלכין היינו בדרך, אמר לי: רבי, למדני בנטיעות קשואים. אמרתי דבר אחד, נתמלאה כל השדה קשואים. אמר לי: רבי, למדתני נטיעתן, למדני עקירתן. אמרתי דבר אחד, נתקבצו כלן למקום אחד. אמרו לו: הכדור, והאמום, [והקמיע, וצרור המרגליות, ומשקלת קטנה, מהו? אמר להם: הן טמאים, וטהרתן במה שהן. מנעל שעל גבי האמום] מהו? אמר להם: [הוא] טהור, ויצאתה נשמתו בטהרה. עמד רבי יהושע על רגליו ואמר: התר הנדר, התר הנדר. למוצאי שבת, פגע בו רבי עקיבא,  [בין] קיסרי ללד, היה מכה בבשרו עד שדמו שותת לארץ, פתח עליו בשורה ואמר:  "אבי אבי, רכב ישראל ופרשיו", הרבה מעות יש לי, ואין לי שלחני להרצותן.