שמעו דבר ה' בית יעקב וכל משפחות בית ישראל [ירמיה ב' ד']: הכתוב אומר אם ישמעו ויעבדו יכלו ימיהם בטוב [וגו'] ואם לא ישמעו בשלח יעבורו  אם שומעים ישראל להקדוש ברוך הוא ועובדים אותו ממלאים ימיהם בטובה כשם שאמר דוד ימי שנותינו בהם שבעים שנה וגו'  וכשם שאמר משה מספר ימיך אמלא . אם ישמעו ויעבדו [יבלו ימיהם בטוב] אתה מוצא שתי שנים עשתה הארץ פירות מרובים מה שלא עשתה כל ימות העולם שנה  [אחת בכניסתן] לארץ  שנאמר ויבואו עד אשכול ויכרתו משם זמורה ואשכול וגו'  יש אומרים ששה עשר היו טוענים כשם שהפועלים הם טוענים ששה [עשר] לארבעה ארבעה  שנה אחת שגלו מן הארץ כן אתה מוצא שכתב שם ועשרה אנשים נמצאו שם ויאמרו אל ישמעאל אל תמיתנו כי יש לנו מטמונים בשדה חטים ושעורים ושמן ודבש ויחדל ולא המיתם בתוך אחיהם  אלא שלא היה  [להם] מקום היכן ליתן והיו טומנים אותם בשדה וכן אתה מוצא שכתב ובתים מליאים כל טוב אשר לא מלאת וגו'  וכתב אחד אומר טובים היו חללי חרב מחללי רעב וגו'  ואילו שמעו שלהם היה. דבר אחר אם ישמעו ויעבדו [וגו'] ואם לא ישמעו בשלח יעבורו שלח מעל פני ויצאו  הוי שמעו דבר ה': [דבר אחר שמעו דבר ה' וגו'] אמר שלמה ושבח אני את המתים שכבר מתו  למה אמר להם ירמיה שמעו דבר ה' בית יעקב אלא אמר להם שמעו עד שאתם חיים עד שלא תמותו שאני יודע שאם אין אתם שומעים את דבר ה' עכשיו עתידים אתם לשמוע בבבל משתמותו ותעשו עצמות יבישות שנ' העצמות היבישות שמעו את דבר ה'   הרי שמעו בחייכם עד לא תמותון שמעו דבר ה': דבר אחר שמעו דבר ה' שאם יבואו שמועות רעות עליכם לא יזיקו אתכם וכן היא אומר משמועה רעה לא יירא  למה נכון לבו בטוח בה'  ואם לא תשמעו ראה מה שכתב כה אומר ה' קול חרדה שמענו  וכן יחזקאל אומר והיו כי יאמרו אליך על מה אתה נאנח ואמרת על השמועה כי באה ונמס כל לב ורפו כל ידים  [הוי] שמעו דבר ה': דבר אחר שמעו דבר ה' הכתוב מדבר שמע לאביך  זה ילדך ובל תבוז כי זקנה אמך  כל מה שאמר לך אביך חייב אתה לשמוע לו שמע לאביך  אבל אם אמר לך נשתחוה לעבודה זרה לא תשמע לו למה זה ילדך שלא תכפור זה אלי ואנוהו  זה ילדך. דבר אחר שמע לאביך זה ילדך כן משה אומר צור ילדך תשי . דבר אחר שמע לאביך שבשמים  זה ילדך ונוהג בך  [כבן יחיד] ואם לאו נוהג בך כעבדים הלה' תגמלו זאת עם נבל ולא חכם הלא הוא אביך קנך  כשאתה עושה רצונו אביך ואתה בנו ואם לאו על כרחך שלא בטובתך קונך ואתה עבדו שנאמר העבד ישראל אם יליד בית הוא  הוי שמע לו וטוב לך שמע לאביך שמעו דבר ה' בית יעקב: דבר אחר שמעו דבר ה' אמרה קהלת טוב לשמוע גערת חכם וגו'  אמר הקב"ה אני השויתי [אתכם] לשמים שנאמר כאשר השמים החדשים והארץ החדשה וגו' [כן יעמד זרעכם ושמכם]  והשמים אמרתי להם בדבר וקיימו שנאמר בדבר ה' שמים נעשו  ואתם אינכם שומעים: דבר אחר שמעו  דבר ה' [וגו'] בית ישראל בטלתם כל הדברות אמרתי אנכי ה' אלקיך  כחשו בה' ויאמרו לא הוא  אמרתי לא יהיה לך  כי מספר עריך היו אלקיך יהודה  אמרתי לא תשא את שם ה' אלקיך לשוא  ואם חי ה' יאמרו אכן לשקר ישבעו  אמרתי זכור את יום השבת לקדשו  את שבתותי  [חללו]  אמרתי כבד את אביך ואת אמך  אב ואם הקלו בך  אמרתי לא תרצח לא תנאף לא תגנוב  הגנוב ורצוח ונאוף והשבע לשקר וקטר לבעל  אמרתי לא תענה ברעך עד שקר  הכתוב מדבר כי קמו בי עדי שקר ויפח חמס  אמרתי לא תחמוד בית ריעך  וחמדו שדות וגזלו   [עמי] הרי בטלתם כל הדברות אפילו דבר אחד אם קיימתם ואני סולח לכם ואיזה הדבר הזה [זה] יום השבת שכן הוא אומר לירמיה לא תוציאו משא מבתיכם ביום השבת וגו'  ואם לא תשמעו אלי לקדש את יום השבת [וגו']  כי לחרבה תהיה הארץ  לכך נאמר שמעו דבר ה' בית יעקב ואין דבר אלא שבת שנאמר ממצא חפציך ודבר דבר  וכן הכתב אומר ואתה דבר אל בני ישראל [לאמר אך את שבתותי תשמרו וגו'] : . וימלך מלך צדקיהו [בן יאשיהו וגו' ולא שמע הוא ועבדיו ועם הארץ אל דברי ה' אשר דבר ביד ירמיה הנביא] : זה הוא שאמר הכתוב במות אדם רשע תאבד תקוה  אוי לרשעים עד שהן [צומחים הבריות] צווחים ווי ווי כיון שמלך צדקיהו אמרה ציון ווי עכשיו שלם  [קצי] אמר ירמיה רבון העולמים מה עוונות  [היו] בידיי שהנביאים  [שעמדו] לפני ועתידים לעמוד אחרי לא החרבת ביתך על ידי אחד מהם אלאע"ימה היה ירמיה עושה היה חוזר בשערי ירושלים היה אומר בה אמר לי הקדוש ברוך הוא אל תאמר נער אנכי  והן לא תנבא בשם ה'  והוא אומר להם אף אני איני מבקש להזכירנו ומה אני יכול לעשות והוא בלבי [כאש בוערת] כאשה יושבת על המשבר ואמרתי לא אזכרנו ולא אדבר עוד בשמו והיה בלבי כאש בוערה עצור בעצמותי  ואין עצור אלא צרה שנאמר כי עצר עצר ה' וגו'  מה היה ירמיהו עושה היה חוזר וצווח מעי מעי אוחילה קירות לבי הומה לי לבי לא אחריש וגו'  אמר ירמיה לצרה הזו הייתי מתוקן אמר לו עד שלא בראתי את העולם  [היית] מתוקן לדבר בטרם אצרך בבטן  ואין טרם אלא עד שלא נברא העולם שנאמר וכל שיח השדה טרם יהיה בארץ וגו' : דבר אחר וימלך מלך צדקיהו כך היתה  [מדת] של בנות ירושלים חוזרות ורואות בחורים יושבים בחוץ ומטפחות ומקשות ברגליהם שכן כתב ותלכנה נטויות גרון [וגו' הלוך וטפוף תלכנה ברגליהם תעכסנה]  והם מצהלות אחריהם כסוסים מיוזנים שנאמר סוסים מיוזנים משכים היו וגו' : דבר אחר וימלך מלך צדקיהו למה [לא] חרב הבית לא בחודש הראשון ולא בחודש השני ולא בשלישי ולא ברביעי אלא בה' אלא ביקש  [להחריבו] בראשון עמדה זכותו של יצחק אמר רבון העולמים זכור לעקידה שנעקדתי לפניך ונתתי טלה תחת טלה  [בקש להחריבו] בשני עמדה זכותו של אברהם שנאמר ואל הבקר רץ אברהם  בקש להחריבו בשלישי עמדה זכותו של יעקב שנאמר ויגדלו הנערים  ביקש להחריבו ברביעי עמדה זכותו של משה אמר רבון העולמים הסרטן הזה אינו חי אלא מן המים ואני נמלטתי מן המים כיון שבא להחריבו בחמישי לא היה יכול לפייס שנקרא חמישי אריה שנאמר עלה אריה מסובכו וגו'  ויחריב את הבית שנקרא אריה שנאמר הוי אריאל אריאל  ויכה את ישראל שנקראו אריאל שנאמר וכארי יתנשא  בחודש שנקרא אריאל על שבטלו דבריו של אריאל שנאמר  [אריה שאג] מי לא יירא : אמרו המלאכים לפני הקב"ה רבונו של עולם אינו זו ירושלים שנאמר זאת ירושלים בתוך הגוים  [שמתיה]  אמר להם ותמר את משפטי לרשע מכל הגוים  אמרו לו והם עמך ונחלתך אשר הוצאת בכחך הגדול  אמר להם כי שכחוני [עמי לשוא יקטרו וגו']  אמרו לו עשה בשביל האבות אמר להם והאבות מבערים את האש  אמרו לו עשה בשביל הבנים אמר להם וימרו בי הבנים לא אבו לשמע אלי  אמרו לו עשה בשביל שבטו של יהודה אמר להם ויעש יהודה הרע  אמרו לו עשה בשביל הגדולים אמר להם ראשיה בשוחד ישפטו  אמרו לו עשה בשביל השבטים אמר להם וגד וראובן וחצי שבט המנשה בה' אלקיכם וגו' אמרו לו עשה בשביל שבטו של דן אמר להם ויקימו להם בני דן את הפסל  אמרו לו עשה בשביל התלמידים אמר להם ותופשי התורה לא ידעוני  אמרו לו עשה בשביל הנביאים אמר להם מחטאות נביאיה עונות כהניה  אמרו לו עשה בשביל המלכים אמר להם ואת המרכבות אשר על הגג עליית אחז אשר עשו [מלכי יהודה]  אמרו לו מלאכי השרת עשה בשבילנו אמר להם ויהיו מלעיבים במלאכי אלקים  אמרו לו עשה למען שמך שנקרא עליהם אמר להם ואת שם קדשי חיללו אמרו לו אין אתה רוצה להתפייס איקונים של אביהם מהו עושה אצלך השליך משמים ארץ תפארתי ישראל  האמירה הזו שהלבישו אותך מה היא עושה עליך אלולי שהדבר כתוב אי אפשר לאומרו עשה ה' אשר זמם בצע אמרתו וגו'  אמרו לו רבון העולמים אין זו ירושלים שהכתבת עליה הן על כפים חקותיך  אמר להם גם אני אכה כף על כפי והנחתי חמתי  כיון שראתה ציון שאינו רוצה להתפייס התחילה ואמרה ותאמר ציון עזבני ה' וה' שכחני  יהי רצון מלפניך ה' אלקינו ואלקי אבותינו שתבנה מקדשך במהרה בימינו ותשוב שכינתך בתוכה ותקבץ גליותי מארבע כנפות הארץ ויבנו ערי יהודה וישבו שכם וירשוה בזמן קריב אמן: