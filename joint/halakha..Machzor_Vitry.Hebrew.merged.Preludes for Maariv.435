<big><strong>תלה.</strong></big><br><b>אמרו</b> לאלהים עד אחריו נוהים. במקהלות אלהים. ברכו: להמליכו יחד. השור האחד. יחד שכם אחד. לעובדו: יה שוכן ערץ. שעשועיי ארץ. מלא כל הארץ. כבודו: על המערכת. טרם נערכת. שלח במלאכת. ידו: זיקק משחקת. לנפש שוקקת. עד אל השוקת. כדו: רם שוכן עלטה. עם זו הביטה. כי ימוך ומטה. ידו: בגזע הלחמי. ישב שבות עמי. הנקרא בשמי כבודו: רטייה למכתו. מסר לעדתו. תיכון במלכותו כמדו: בידי הוקם על. חץ לדולקים יפעל. שק תפארתי על. גלדו: יקם הוד אריאל. צור פודה וגואל. זרע ישר'. עבדו: שובח עם מכהן. ורועים על ידיהם. ולבניו הכהן. מדו: לפניו לא נוצר. אל מפלטי מצר. והוא ישסה אוצר. חמדו: מאור הנעלם. בו צדיק ישולם. כי טוב כי לעולם. חסדו: הללוהו בגודלו. עמו מנת חבלו. תשמרו להקריב לו במועדו: אחר: