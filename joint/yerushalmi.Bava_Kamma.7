יביאהו עד מקום הטריפה לא ישלם.  א"ר נסא צורכה להדא דרבי חנינא וצורכה להדא דבר פדייה.  אילו איתאמרת דר' חנינא ולא איתאמרת דבר פדייה הייתי אומר להכשר נזקיה לא ישלם כלום לנזקי גופה ישלם פחתה.  הוי צורך הוא שיאמר דבר פדייה.  או אילו איתאמרת דבר פדיי' ולא איתאמרת דר' חנינא הייתי אומר להכשר נזקיה ישלם פחתה לניזקי גופה ישלם את הכל.  הוי צורך שיאמר דר' חנינא וצורך שיאמר דר' פדייה.  רב יהודה בשם שמואל אין שמין לא לגנב ולא לגזלן ולא לשואל אלא לנזקין ואני אומר אף לשואל &lt;אין&gt; שמין.  ואבא מודה לי ומאן הוא אבא רב או אבא בר אבוה.  א"ר חסדא נעשה עיקר טפילה.  אתא רב יהודה בשם שמואל אין שמין לא לגנב ולא לגזלן ולא לשואל אלא לנזקים והשומרים כנזקי' הם.  רב יהודה שלח שאל לר' לעזר האנס והגנב והגזלן מהו לשום להן א"ל אין שמין לא לגנב ולא לגזלן.  ומניין שאין שמין להן אמר רבה בר ממל חיים שנים ישלם חיים ולא מתים.  עד כדון גניבה גזילה מניין.  א"ר אבין והשיב את הגזילה כאשר גזל:
כל שחבתי בשמירתו הכשרתי את נזקו הכשרתי במקצת נזקו חבתי בתשלומי נזקו כהכשר כל נזקו.  נכסים שאין בהם מעילה נכסים של בני ברית ונכסים המיוחדים חוץ מרשות המיוחדת למזיק ורשות הניזק והמזיק בתשלומין:
תני ר' חייה זה השור והבור.