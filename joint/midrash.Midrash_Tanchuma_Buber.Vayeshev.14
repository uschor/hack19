ויוסף הורד מצרימה , זש"ה כי ה' אהב משפט ולא יעזוב את חסידיו , למה הקב"ה אהב משפט, שהוא נקרא בעל המשפט, שנאמר כי אלהי משפט ה' , ואומר ותאחז במשפט ידי .  
ד"א לא יעזוב את חסידיו, וכי חסידיו צריכין שימור, אמר ר' ירמיה ראה מה כתיב רגלי חסידיו ישמור , וכי הם צריכין שימור, אלא משל ההדיוט אומר גודרין את הגדור ופורצין את הפרוץ הוי לא יעזוב את חסידיו.  
ד"א כי ה' אהב משפט וגו' . מדבר ביוסף, ואיכן שמרו,  מה כתיב ויעברו אנשים מדינים סוחרים , ומה היו טעונין והלא אין דרכן של גמלים לטעון אלא עטרן, וכאן כתיב נכאת צרי ולוט, אלא אמר הקב"ה יהיה צדיק זה נתון בין ריח רע, אלא אזמין לו ריח טוב, הוי לא יעזוב את חסידיו, וזרע רשעים נכרת  זה פוטיפר, שלא נטלו לעבוד אלא לדבר אחר, מה עשה הקב"ה סירסו, הוי וזרע רשעים נכרת ואין הכרת אלא סירוס, שנאמר ומעוך וכתות ונתוק וכרות , ומנין שלא היה סריס וסירסו הקב"ה, שנאמר פוטיפר סריס פרעה.