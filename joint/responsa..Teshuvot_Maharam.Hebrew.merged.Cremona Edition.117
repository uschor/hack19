<b>בכל </b>יום אברכך. ותפילתי עליך זכה. לשוכן דכא. להשקיטך ולהשליוך. ועל בטח שאננך. אעתיר לך אלופי ומיודעי: מה ששאלתני על ההיא דג' ארצות לנישואין מה נקרא עתה ג' ארצות ומה חלוקם. נראה דצרפת וארץ האי. ואשכנז. וארץ כנען. חלוקים לארצות. כיון שחלוקים בלשונם וכן משמע מדברי רבינו משה מיימון ז"צל. כי מצאתי ספרו וזה לשונו. כגון ארץ כנען וארץ מצרים. וארץ תימן וארץ כוש. וארץ שנער וכיוצא בהן. וערי ישראל לעניין נישואין ג' ארצות הן. יהודה. ועבר הירדן. והגליל. איש שהיה מארץ אחת מן הארצות ונשא אשה בארץ אחרת כופין אותה ויוצאה עמו לארצו או תצא בלא כתובה. שעל מנת כן נשאה. אע"פ שלא פירש. אבל הנושא אשה באחת מן הארצות. והוא מאנשי אותה הארץ. אינו יכול להוציאה לארץ אחרת אבל מוציאה ממדינה למדינה ומכפר לכפר באותה הארץ ואינו יכול להוציא' ממדינה לכפר או מכפר למדינה. שיש דברים שישיבת מדינה טובה להם מכפר. ויש דברים שישיבת כפר טובה להם ממדינה.. וכשמוציאה ממדינה למדינה באותה הארץ או מכפר לכפר אינו יכול להוציאה מנוה היפה לנוה הרע. ולא מרע ליפה שהיא צריכה ליטפל ולבדוק עצמה בנוה היפה. כדי שלא תהא קלה בעיניו וישרה בעיניו וכן לא יוציא ממקום שרובו ישראל למקום שרובו גוים. ובכל מקום מוציא ממקום שרובו גוים למקום שרובו ישראל במה דברים אמורים מחוצה לארץ לחוצה לארץ או מארץ ישראל לארץ ישראל אבל מחוצה לארץ לארץ ישראל כופין אותה לעלות אפילו מנוה היפה לנוה הרעה. ואפי' ממקום שרובו ישראל למקום שרובו גוים. עד כאן לשונו. מתוך דבריו משמע דאין מוצי' אותה אל עם אשר לא תשמע לשונה. וסברא גדולה היא שאין נקרא חילוק ארצות. אלא אותם שנפרדו ללשונותיהם. שאם באת לומר ששונ"יא וורנקא אילז"שא ור"ינוס בי"יביר וכיוצא בהם נקראים חילוק ארצות. אם כן איך יתכן שבכל ארץ ישראל שהיא ת' פרסה על ת' פרסה. ולא היו בה כי אם ג' ארצות: 