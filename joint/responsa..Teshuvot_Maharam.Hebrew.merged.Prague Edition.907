תתקז. וששאלת ראובן היה לו ב' בתים אחד גדול ואחד קטן ופתח פתוח מגדול לקטן ונגד לקטן מכאן ומכאן והיתה  דרה בגדול וראובן בנה  ונפטרה אמו לבית עולמה ונכנס הוא בגדו והשיא את בתו אל שמעון והניסו בקטן ודר בו שמעון כל ימי חיי ראובן ובנה ופרץ וגדר ונעל באותו בית כרצונו בפני ראובן וראובן לא מיחה ולא ערער ולא עיכב על ידו וגם נתן שמעון את המס לבעל הקרקע בכל שנה ושנה ובפני ראובן בנה  נהגו שנים רבות לסוף קנה שמעון בית אחד מלוי בצד אותו בית ופרץ כותל אבנים מאותו בית אשר קנה כי עקום הוא והתקינו וישרו ובנאו מקצתו על אותו קרקע של בית הקטן ומקצתו על קרקע חצרו של חמיו וחמיו ראה ולא ערער אלא מתעסק בדבר בכל כחו ופתח שמעון פתח באותו כותל אשר בנה להשתמש מאותו בית שקנה לאותו בית הראשון והעמיד פצימין של אבנים מסותתות ונאות ארבעתן ושתי דלתות לפתח ונשתמש שמעון באותו בית הראשון כל ימי חייו של ראובן וגם נתן מרזב על אותו בית הראשון לקבל ניטוף מגגו של אותו בית שקנה  מקלחן לרה"ר. וכשנפטר ראובן לבית עולמו בא חנוך בנו ונתרעם על  מחמת אותו בית ושמעון טוען חמי נתן לי במתנה וטוען ככל הכתוב למעלה וחנוך משיבו מאחר שאין לך שטר ולא עדי מתנה לא הועלת במעשיך כלום. כך דעתי נוטה שנה שמעון אותו בית שהי' של ראובן חמיו אע"פ שאין בידו שטר מתנה ולא ראי' בעדים  לו שהחזיק בו ואלו לא קנאו אלא בחזקה אחת הי' נקנה כ"ש שקנהו בכמה חזקות האחת שדר בו כל ימי חיי חמיו והם שנים רבות ולא מיחה ולא ערער ושכר לא קבל ותנן בחזקת הבתים כ"ח ע"א  חבורות השיחי' והמערות והמרחצאות והשובכי' ובית השלחין ובית הבדים והעבדי' וכל שהוא עושה פירות תדיר חזקתו ג' שנים מיום ליום. והשניה שנתן המס לבעל הקרקע בכל שנה ושנה וחמיו ידע ושתק ומצינו שנתינת המסים חזקה היא כדאמר ב"ב נ"ד ע"ב דיהיב טסקא  והשלישית שפתח ובנה בו כרצונו בפני חמיו ואפי' לא חזק וקעי לא אבעי' לי' למימר כרבא שם נ"ב ע"ב דאמר רבא בפניו לא צריך למימר לך חזק וקני והרביעית שקנה שמעון הבית מלוי שהוא בצד אותו בית והיתה  הבית שקנה עקומה ולא הי' יכול שמעון לישרה אא"כ כונסה לחצר חמיו מקצתה ומקצתה לאותו בית הקטן וכן עשה וויתר לו חמיו מקרקעי חצירו ובנה אותה חומה ישרה מקצתה על קרקע אותו בית הקטן ומקצתה על קרקע החצר ובנה ופתח פתח גדול באותה חומה והעמיד פצימין של אבנים וגם דלתות ונשתמש בו כל ימי חייו ואין  ואין מוחה ותנן שם ס' ע"א לקח בית בחצר אחרת לא יפתחנו לחצר השותפי' וכ"ש לחצר חבירו וכ"ש לבית חבירו אלא הדברי' נראי' שדעת שניהם שוי' זה להקנות וזה לקנות ואלו הי' ראובן קיים ואמר לא נתתי ושמעון אומר נתת היינו שומעין  ולא היינו משגיחי' בראובן כי הדין עם שעון עכשיו שמת ראובן ולא מיחה ולא ערער מכל אשר נעשה  היאך יכול חנוך לבא על ערער במה שלא ערער אביו ואי איכא דקשי' לי' הא דאמר רב קידושין כ"ו ע"א ל"ש אלא במקום שאין כותבי' את השטר אבל במקום שכותבי' את השטר לא קנה עד שיכתוב את השטר  מקום שכותבי' את השטר הוא ולא קני הא ל"ק דכי אמר רב הכי במכר אבל במתנה לא ומנלן  פריש כי הא דרב אידי בר אבין וכו' מדקאמר אי בעינא בכספא איקני ש"מ דבמכר קאמר אבל במתנה אי בשטר לחודי'  בקנין לחודי' אי בחזקה לחודי' סגי.