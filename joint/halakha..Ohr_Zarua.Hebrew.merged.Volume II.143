<b>אמר </b>רב נחמן אמר שמואל היה מהלך בבקעה ואינו יודע תחום שבת מהלך אלפים פסיעות בינוניות וזהו תחום שבת פי' רש"י פסיעה. דרך הלוכו אמה. וזה ששבת בבקעה. יש לו ממקומו אלפים לכל רוח. ויש לי ללמוד מיכן דפסיעה גסה הנאסרה בשבת היינו שאין לפסוע יותר מאמה דפסיעה בינונית היינו אמה וכל יותר מפסיעה בינונית היינו פסיעה גסה. וההוא דפרק אלו קשרים דאמר רבי זירא אמר רב ואמרי לה אמר רב הונא אמר רב היה מהלך בשבת ופגע באמת המים אם יכול להניח רגלו ראשונה קודם שתעקר שניה מותר ואם לאו אסור. אם כן משמע שיכול לפסוע ככל רוחב שיכול להרחיב רגלו זו מזו והיינו הרבה טפי מאמה שאני התם דאי אפשר בעבור אמת המים דהא רבא שרי טפי התם אע"פ שאינו יכול להניח רגלו ראשונה קודם שתיעקר שניה דכיון דלא אפשר שפיר דמי: 