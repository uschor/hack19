מנחות פרק יב - כד אמר רבי יוחנין:  "והיו חייך תלאים לך מנגד", זה הלוקח תבואה משנה לשנה. "ופחדת לילה ויומם", זה הלוקח תבואה מערב שבת לערב שבת. "ולא תאמין בחייך", זה הסומך על הפלטר.
כה אמר רבי יצחק: מפני מה נשתנה מנחה, שנאמר בה:  'נפש'? אמר הקדוש ברוך הוא: מי דרכו להביא מנחה? עני! מעלה אני עליו כאלו הקריב נפשו לפני. ואמר רבי יצחק: מה נשתנה מנחה שנאמר בה חמשה מיני טגון הללו? משל למלך בשר־ודם שעשה לו אוהבו סעודה, ויודע בו שהוא עני, אמר לו: עשה לי מהן חמשה מיני טגון, כדי שאהנה ממך.