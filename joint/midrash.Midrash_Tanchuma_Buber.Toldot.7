כך דרש ר' תנחומא, ויהי כי זקן יצחק וגו' , את מוצא עשרים דור מאדם עד אברהם, ואין כתיב בהן זקנה אלא באברהם, שנאמר ואברהם זקן , עמד יצחק אף הוא כתיב ויהי כי זקן יצחק , עמד יעקב אף הוא כתיב ועיני ישראל כבדו מזוקן , זש"ה יראה אל עבדיך פעלך והדרך על בניהם , ואין הדרה אלא זקנה ושיבה, שנאמר תפארת בחורים כחם והדר זקנים שיבה , הוי והדרך על בניהם, שזכה אברהם ליצחק בחמשה דברים, כך שנו רבותינו האב זוכה לבן בחמשה דברים בנוי בכח בעושר בחכמה ובשנים, בנוי מנין, שהיה יצחק נאה כיוסף, כתיב ביוסף ויהי יוסף יפה תואר , וכשהלך אצל אחיו אמרו הנה בעל החלומות הלזה בא , ונאמר ביצחק מי האיש הלזה וגו' , שהיה יצחק נאה כיוסף מנין שהיה יצחק גבור בכח, ראה כמה בארות חפר, שנאמר וישב יצחק ויחפור וגו' , ויחפרו עבדי יצחק וגו' , ויחפרו באר אחרת וגו' , ויעתק משם ויחפור , ראה גבורה שהיה בידו, בעושר מנין, שנאמר ויגדל איש וגו' , ואומר ויהי לו מקנה צאן וגו' , בחכמה מנין, שאמר לאביו הנה האש והעצים וגו' , ושנים , שהיה בן ק"פ שנה, ואברהם בן קע"ה, בשביל חמשת הדברים הללו , נוספו לו ה' שנים יותר מאביו, לכך נאמר יראה אל עבדיך פעלך וגו' , כל מי שיש לו זכות זוכה בה' דברים הללו, וכל מי שאין לו זכות אינו זוכה ונוטל כנגדן ה' פורעניות, ומי היה זה זה יואב, שנאמר יחולו על ראה יואב ובנו,  , זב כנגד הכח, מי שהוא זב אין חלש ממנו, מצורע כנגד הנוי, מי שהוא מצורע אפילו בחור אין כעור ממנו, ומחזיק בפלך כנגד העושר שהוא  שאם אינה טוה בפשתן אין לה מנין לאכול, וחסר לחם כנגד החכמה, שנאמר לכו לחמו בלחמי , ונופל בחרב כנגד השנים, מי שהוא חוטא לוקה בהם, אבל מי שהוא זוכה נוטל כי צחק, ודוד מקלס תחת אבותיך יהיו בניך .