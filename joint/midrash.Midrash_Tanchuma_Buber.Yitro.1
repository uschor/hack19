וישמע יתרו וגו' . זש"ה ובכן ראיתי רשעים קבורים ובאו . וכי יש רשעים קבורים  ומהלכים, ששלמה אמר קבורים ובאו, אלא אמר ר' סימון אלו הרשעים שהן קבורים ומתים בחייהם, שנאמר כל ימי רשע הוא מתחולל , מהו מתחולל, שהוא מת וחלל.  
ד"א ובכן ראיתי רשעים מדבר בגרים, שהם באים ועושין תשובה, וממקום קדוש יהלכו , אלו בתי כנסיות ובתי מדרשות.  
ד"א וממקום קדוש יהלכו, ממקום שישראל  נקראו קדושים, וישתכחו בעיר , שהן משכחין מעשיהם הרעים.  
ד"א וישתבחו, שמשתבחין במעשיהם הטובים, גם זה הבל , שאין זה הבל שאומות העולם רואין אותן היאך הם באין ומתגיירין ונכנסין תחת כנפי שכינה ואינן מתגיירין, גם זה הבל, מי היה זה שבא ונתגייר גר של אמת, זה יתרו, שנאמר וישמע יתרו וגו'.