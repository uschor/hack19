<b>סימן שעז סז </b> <br>לא תקים לך מצבה. כתוב בפ' שופטים לא תקים לך מצבה אשר שנא ה' אלהיך מצבה אבן אחת כדכתיב מצבת אבן להקריב עליה אפי' לשמים אשר שנא ה' אלהיך מגיד לך הכתוב ששנואה לפני המקום אלא מה תעשה מזבח אבנים תעשה לי מזבח שהוא מאבנים הרבה אהב ומאבן אחת שנא כי חוק היה לאמוריים ואע"פ שהיתה לו אהובה בימי האבות עכשיו שנאה אחר שעשאוה אלו חק לע"ז ותניא בספרי אין לי אלא מצבה אשרה ואליל מנין <i data-commentator="Toafot Re'em" data-order="1"></i> דין הוא ומה מצבה שהיא אהובה לאבות שנואה לבנים אשרה ואליל ששנואה לאבות אינו דין ששנואה לבנים. 