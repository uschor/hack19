מנחות פרק יא - כא מנא לן דמעלין?  אמר רב אחא בר יעקב: דאמר קרא:  "את מחתות החטאים האלה בנפשתם, ועשו אתם רקעי פחים, צפוי למזבח" וגו'. בתחלה, תשמישי מזבח, ועכשיו, גופו של מזבח.  "אשר שברת ושמתם בארון". תני רב יוסף: מלמד שהלוחות ושברי לוחות מנחים בארון. מכאן לתלמיד חכם ששכח תלמודו מחמת אנסו, שאין נוהגים בו מנהג בזיון. אמר ריש לקיש: פעמים שבטולה של תורה זה הוא יסודה, דכתיב:  "אשר שברת",  [אמר] ליה הקדוש ברוך הוא למשה: יישר כחך ששברת. ואמר ריש לקיש: תלמיד חכם שסרח, אין  [מבזין] אותו בפרהסיא, שנאמר:  "וכשלת היום וכשל גם נביא עמך לילה", כסהו כלילה. ואמר ריש לקיש: כל המשכח דבר אחד מתלמודו, עובר בלאו, שנאמר:  "רק השמר לך ושמר נפשך מאד פן תשכח את הדברים". וכדברי רבי אבין, אמר רב  [אילעא], דאמר רבי אבין, אמר רב  [אילעא]: כל מקום שנאמר: 'השמר', 'פן', ו'אל', אינו אלא לא תעשה. רבינא אמר: עובר בשני לאוין: 'השמר' ו'פן'. רב נחמן בר יצחק אמר: בשלשה לאוין: 'השמר לך', ו'שמר נפשך מאד', 'פן תשכח'. יכול אפלו מחמת אנסו? תלמוד לומר: "ופן יסורו מלבבך", במסירם מלבו הכתוב מדבר. רבי דוסתאי ברבי ינאי אומר: יכול אפלו תקפה עליו משנתו? תלמוד לומר: 'רק'. רבי יוחנן ורבי אלעזר דאמרי תרויהו: תורה נתנה בארבעים יום, ונשמתו נוצרה לארבעים יום, כל המשמר התורה, נשמתו משתמרת, וכל שאינו משמר את התורה אין נשמתו משתמרת. תנא דבי רבי ישמעאל: משל לאדם שמסר צפור דרור לעבדו. אמר:  כמדמה אתה, שאם אתה מאבדה, אסר אני נוטל ממך בדמיה? נשמתך אני נוטל ממך.
כב אמר רבי אמי: מדבריו של רבי יוסי למדנו: אפלו לא שנה אדם אלא פרק אחד שחרית ופרק אחד ערבית, קים מצות:  "לא ימוש ספר התורה הזה מפיך". אמר רבי יוחנן משום רבי שמעון בן  [יוחאי]: אפלו לא קרא אדם אלא קריאת שמע ערבית ושחרית, קים מצות "לא ימוש", ודבר זה אסור לאמרו בפני עם־הארץ. ורבא אמר: מצוה לאמרו בפני עמי־הארץ. שאל בן דמה בן אחותו של רבי ישמעאל את רבי ישמעאל: כגון אני שלמדתי  כל התורה כלה, מהו שאלמד חכמת יונית? קרא עליו המקרא הזה: "לא ימוש ספר התורה הזה מפיך. והגית בו יומם ולילה", צא ובדק  שעה שאינה לא מן היום ולא מן הלילה, ולמד בה חכמת יונית. ופליגא דרבי שמואל בר נחמני, דאמר רבי שמואל בר נחמני, אמר רבי  [יונתן): פסוק זה [אינו] לא מצוה ולא חובה, אלא ברכה. ראה הקדוש ברוך הוא את יהושע, שדברי תורה חביבין עליו ביותר, שנאמר:  "ומשרתו יהושע בן נון נער, לא ימיש מתוך האהל". אמר לו הקדוש ברוך הוא: יהושע, כל כך חביבין עליך דברי תורה, "לא ימוש ספר התורה הזה מפיך". תנא דבי רבי ישמעאל: דברי תורה לא יהו עליך חובה, ואי אתה רשאי לפטר עצמך מהן.
כג אמר חזקיה: מאי דכתיב:  "ואף הסיתך מפי צר רחב לא מוצק תחתיה" וגו'. בוא וראה שלא כמדת הקדוש ברוך הוא, מדת בשר־ודם. מדת בשר־ודם, אדם מסית חברו מדרכי חיים לדרכי מיתה. והקדוש ברוך הוא מסית האדם מדרכי מיתה לדרכי חיים, שנאמר: "ואף הסיתך מפי צר" מגיהנם, שפיה צר, שעשנה צבור בתוכה. ושמא תאמר: כשם שפיה צר, כך כלה צרה? תלמוד לומר:  "העמיק הרחב". ושמא תאמר: למלך לא הוכנה, תלמוד לומר:  "גם היא למלך הוכן". ושמא תאמר: אין בה עצים, תלמוד לומר:  "מדרתה אש ועצים הרבה". ושמא תאמר: זה שכרה, תלמוד לומר:  "ונחת שלחנך מלא דשן".