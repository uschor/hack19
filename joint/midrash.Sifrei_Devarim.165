וזה יהיה משפט הכהנים. מלמד  שהמתנות יוצאות בדיינים. 
יכול אף כל הקדשים, יהיו חייבים במתנות? ודין הוא, ומה חולין שאינם חייבים בחזה ושוק, חייבים במתנות; קדשים שחייבים בחזה ושוק, אינו דין שיהיו חייבים במתנות! ת"ל וזה יהיה משפט הכהנים. 
מאת העם.  לא מאת אחרים , ולא מאת אחיו הכהנים. 
מאת זובחי הזבח. פרט לטרפה. 
מאת זובחי הזבח. אין לי אלא בשעת זביחה בלבד. מכאן אמרו,  גר שנתגייר והיה לו פרה. נשחטה עד שלא נתגייר - פטור, משנתגייר - חייב. ספק - פטור, והמוציא מחברו עליו הראיה. 
מה. אם שור אם שה. לרבות כלאים. אם שור אם שה: בין בארץ בין בחוץ לארץ והלא דין הוא חייב כאן וחייב בראשית הגז מה מצינו בראשית הגז שנוהג בארץ ובחוץ ארץ אף מתנות נוהגת בארת ובחוץ לארץ או כלך לדרך זו חייב כאן וחייב בתרומת ראשית מה תרומת ראשית, אין חייב אלא בארץ; אף מתנות אין חייב עליהם אלא בארץ! 
נראה למי דומה - דנים דבר שאין תלוי בארץ [ואינו] מקודש, מדבר שאין תלוי בארץ ואינו מקודש; ואל תוכיח תרומת ראשית, שהיא תלויה בארץ ומקודש! 
או כלך לדרך זו - דנים דבר שנוהג בין במרובה [בין במועט, מדבר שנוהג בין במרובה] בין במועט; ואל יוכיח ראשית הגז, שאינו נוהג אלא במרובה! 
תלמוד לומר אם שור אם שה, בין בארץ בין בחוץ לארץ. 
ונתן לכהן. לכהן עצמו. 
הזרוע.  זרוע של ימין. 
והלחיים. זה לחי התחתון. 
והקבה. כמשמעו. 
רבי יהודה אומר, דורשי רשומות היו אומרים, נתן לו "זרוע" תחת היד, וכה"א  ויקם מתוך העדה ויקח רומח בידו. "הלחיים", זו תחת תפלה, וכה"א  ויעמד פינחס ויפלל. "קבה", תחת  האשה אל קבתה. 