<b>לחוף   </b>הראש ע"ש של חזון ישעיה הורו רבותי' בצונן: ועל הרגלים לא שאלתי'. ולכאורה נראה דהקילו בראש מהא דאמר כל פניו ידיו ורגליו בחמין אסור בצונן מותר: ואף הכא לא שנא: וכתב בפרנ"ס ורוחצין הראש סמך להכנסת כלה ע"כ מהר"י מולין ס"ל: לטבול ליל ט' באב כתב בא"ז דשרי: אמנם מזה אין ראייה דהוא אזיל לטעמיה דפסק טבילה בזמנה מצוה הואיל ולית לן טהרות: ואסור בתשמיש ואסור לטבול טבילת מצוה ביום הכיפורים וט' באב דכדי הוא בית אלהינו לאבל עליו כו': וכן בז' ימי אבלה. אבל תוך ל' שרי לטבול ולשמש. ואפילו לרחוץ כדי ללבן כתב בא"ז דשרי רק שתשנ' הרחיצ' קצת: אבל חלוק לבן ודאי תלביש וסדין לבן ודאי תציע שלא תבא לידי ספק: ולשתות יין הבדלה כשנכנס אב לא ראיתי רבותי נזהרים. וגדולה מזו אמר לי מהו"ר שמואל שפירא ז"ל שדן לפני מהר"מ ז"ל שמותר לברך ברכת המזון על כוס יין ולטעמו והודה לו מהר"מ ז"ל: אכן לבי מגמגם בזה כיון דמדמה ליה לנדר כמו שפסק מהר"מ שצריך התראה למי שנהג איסור. גם בספר אגודה התיר לבשל דגים בחומץ משום דהנודר מן היין מותר בחומץ משמע דלענין יין חשיב נדר: