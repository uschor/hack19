 וידבר ה' אל משה במדבר סיני. זש"ה הדור אתם ראו דבר ה'  , אמר הקב"ה לישראל על שאמרתם למשה למה העליתנו   , המדבר הייתי לישראל  כמדבר עשיתי לכם, בנוהג שבעולם מלך בשר ודם שיוצא למדבר, שמא  שלוה, כשם שהיה  בפלטין שלו, או אכילה או שתיה, ואתם הייתם עבדים לפרעה במצרים, והוצאתי אתם משם, והרבצתי אתכם תחת ענני כבוד, והעמדתי לכם שלשה גואלים משמשין אתכם,  ואשלח לפניך  משה אהרן ומרים , , שבעה עננים היו, מלמעלה ומלמטה ומרבע רוחות ואחת בפניהם, מכה נחשים ועקרבים, ומשוה להם את ההרים ואת העמקים ושורף את הקוצים, והן מעלין עשן, ורואין אותו כל מלכי מזרח ומערב, ואומות העולם אומרים מי זאת עולה מן המדבר כתמרות עשן , וכתיב ואולך אתכם ארבעים שנה במדבר  , התינוק הזה כל זמן שהוא  לבושיו ושמלותיו גדלין עמו, והבאר בזכות מרים, שאמרה שירה על המים, אמר ר' ברכיה הכהן בשם ר' לוי משל למלך בשר ודם שיש לו מדינה, והוא משלח בני אדם גדולים לתוכה, שיהיו נושאין משואן ועושין משפטן, מי צריך להיות זקוק למזונותיהם, לא בני המדינה צריכין להיות זקוקים למזונותיהם, והקב"ה לא עשה כן, אלא שלח למשה ולאהרן , שנאמר ואשלח לפניך את משה אהרן ומרים , שבזכותן היו ישראל מתנהגין, המן בזכות משה, , ענני כבוד בזכות אהרן, תדע לך שהוא כן, כיון שנסתלק אהרן מה כתיב, ותקצר נפש העם בדרך , שהיתה השמש זורחת עליהן, והבאר בזכות מרים, שנאמר ותמת שם מרים, ולא חיה מים לעדה , והיאך היתה  עשויה, כמין סלע היתה מתגלגלת ובאה עמהן במסעות, כיון שהיו הדגלים חונים, והמשכן עומד, היה הסלע בא ויושב לו בחצר אהל מועד, והנשיאים עומדים על גביו ואומרים עלי באר , והבאר עולה, ואח"כ הבאתי לשם שלוים, המדבר הייתי לישראל , שמא כמדבר נהגתי אתכם, אם ארץ מאפליה , לא אני בעצמי הייתי מאיר לכם, שנאמר וה' הולך לפניהם יומם וגו' .  
ד"א מאפליה. שמא אמרתי לכם שאני מביא טובה והלקשתי אותה, ואין מאפליה אלא לשון הלקשה, שנאמר כי אפילות הנה . אמר  יהושע לא נפל דבר  מכל   הטוב אשר דבר ה' אל   ישראל הכל בא , מדוע אמרו עמי רדנו , לשון משנה הוא, הרודה פת חמה, אמרו כשהפת מתבשלת בתנור וניטלת ממנו יכולה היא לקבוע בתנור עוד, ואנו היינו בירושלים כבתנור, שנאמר נאם ה' אשר אור לו בציון ותנור לו בירושלים , והגליתנו לבבל, מה אתה מבקש ממנו עוד, מדוע אמרו עמי רדנו.  
, כענין שנאמר כי הוא רודה בכל עבר הנהר , אמרו לו נתת לנו בית המקדש, וסילקת שכינתך ממנו, ומה אתה מבקש ממנו עוד, לא נבוא עוד אליך , אמר להם ומי יתן, שנאמר מי יתנני במדבר מלון אורחים , היכן שהייתי מתקלס, שנאמר ישאו מדבר ועריו  , משל לנשיא שנכנס למדינה, וראו אותו בני המדינה וברחו, נכנס לשניה וברחו מפניו, נכנס לעיר אחרת  , וראו אותו בני המדינה וקילסו אותו, אמר אותו הנשיא זו העיר טובה מכל המדינות, כאן אני בונה לי אכסניא, וכאן אני דר, כך הקב"ה בא לים ברח מפניו, שנאמר הים ראה וינס , בא במדבר חריבה קילסו אותו, שנאמר ישאו מדבר ועריו  , אמר זו העיר טובה היא, כאן אני בונה לי אכסניא, ירד לתוכה התחילו שמחים, שהקב"ה דר בתוכו, שנאמר יששום מדבר וציה  .