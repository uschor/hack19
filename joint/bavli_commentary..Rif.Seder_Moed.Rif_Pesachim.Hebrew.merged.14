בין לאחר זמנו אינו עובר עליו בולא כלום ובדין הוא  דאפילו של ישראל נמי לאחר הפסח מותר אלא האי דקתני ושל ישראל אסור קנסא הוא דקא קניס ר"ש הואיל ועבר עליה בבל יראה ובל ימצא וכי קא קניס ר' שבעון בעיניה אבל על ידי  תערובות לא קניס הלכך חמץ של נכרי דלא עבר עליו בבל יראה ובל ימצא מותר אפילו באכילה וכן הלכתא:  אמר רבא הלכתא חמץ בזמנו בין במינו ובין שלא במינו אסור ומדלא קא יהיב שיעורא למלתיה שמע מינה  במשהו     ושלא  בזמנו בין במינו ובין שלא במינו מותר כר' שמעון דהא רבי שטעון לא קניס אלא בעיניה אבל ע"י  תערובת לא:אמר רב  קדרות בפסח ישברו 