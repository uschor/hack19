<b>שאלה רנט </b>מי שלא נטל ידיו ונגע בידו במים כשרים אותם המים כשרים הם לנטילת ידים או לאו: 
<b>תשובה </b>יראה דלכאורה משמע בכל פסקי הגאונים דלא כשרין הם שהרי כתבו שאם נטל ידו אחת לא ישפשפנה בחבירתה מפני שהמים שעל יד הנטולה יטמא מחמת היד שאינה נטולה ויחזרו ויטמאו את היד וכן אחד שלא נטל אם נגע ביד של חבירו שנטלו ועדיין הם מוכשרים טמאים וצריך לחזור וליטול הא קמן דסתם ידים פוסלים המים שעל גבי יד הנטולה ולכאורה דב"ש שיפסלו המים שבכלים בנגיעתם לנטילת ידים ולפי זה הא דכתב רמב"ם וסמ"ג ואשירי דאם נתן מים לחבירו בחפניו אין עולה לנטילת ידים מפני שלא נטל מן הכלי משמע דווקא מטעם זה אין עולה הא מטעם דנגע בהו חביריו לא קפדינן וכן הא דכתבו מים שהנחתום מדיח בהן את ידיו כשרים כל הני צ"ל דאיירי בידים הנטולים. אמנם מצאתי אח"כ בתוס' דמס' סוטה וז"ל ועל מנהג העולם שזורקים מן הכלי לידו אחת ואח"כ משפשף בחבירתה שפיר דמי כיון דמתחילה נטל מן הכלי כדתניא בתוספתא דמס' ידים אבל המתן מים לחבירו בחפניו ידיו טמאות שמתחילה לא נטל מן הכלי הא אם מתחילה נטל מן הכלי טהורות והא דתניא במס' ידים נטל ידו אחת ושפשף בחבירתה טמאה התם איירי שאין מתכוין אלא ליטול ידו אחת ולכך שפשף בחבירתה טמאה עכ"ל מלשון התוס' הללו משמע דסתם ידים אין פוסלין המים בנגיעותם כההיא דנותן המים בחפניו דלא בעי לאוקומי בידים שנטל אותם אמנם נראה דדוחק הוא קצת מה שהן מחלקים בין מתכוין ליטול ידו אחת או שתים ואין לסמוך עליו לענין שפשוף ידה בחבירתה דהא כל הגאונים דלעיל כתבו בהדיא לאסור אבל אם נגעו סתם ידים במים שבכלי המקיל להכשירו לנטילת ידים לא הפסיד דההיא דנחתום שהבאתי לעיל משמע דלא איירי בידים שנטלו ואפ"ה כשרים ושפיר יש לחלק בין פסול טומאת המים שעל הידים בשעת נטילה מבטומאת המים שבכלי לצורך נטילה דבקל נטמאו על הידים בשעת נטילה ולכך שפשף בחבירתה טמאה: 
