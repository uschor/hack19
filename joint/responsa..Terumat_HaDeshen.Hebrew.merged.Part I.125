<b>שאלה קכה </b>קטן בע"פ שרי להאכילו מצות או לאו: 
<b>תשובה </b>יראה דאם לא הגיע הקטן לכלל דעת כ"כ שיודע ומבין מה שמספרים לו מניסים ונפלאות ביציאת מצרים שרי להאכילו ואע"פ דאסרו חכמים לגדול אכילת מצה בע"פ מזמן איסור חמץ ואילך וקי"ל דלא ספינן בידים איסור לקטן הא חולק מהר"ם בהלכות ברכות שלו דהנ"מ באיסור לאו אבל ביטול מצות עשה ספינן ליה ובזה יישב המנהג שנהגו להטעים התינוקות מן הקידוש בב"ה ועיין שם והרי נ"ד נמי אין האיסור אלא משום ביטול ופגם המצות. אך קשה קצת חילוק דמהר"ם דבפ' חרש בגמ' פריך למ"ד מצווין להפריש מכהן קטן שאוכל תרומה טמאה ומאי דפריך התם ליכא אלא איסור עשה כדפרש"י התם בהדיא דאתיא ובשעריך תאכלנו לזה ולא לאחר ויש לחלק בין איסור הבא מכלל עשה ובין ביטול פגם מצות עשה. אמנם אם הגיע הקטן שיוכל להבין כדלעיל נראה דאין להאכילו מצה דדרשינן והגדת לבנך כו' ובעבור זה לא אמרתי אלא בשעה שיש מצה ומרור מונחים לפניך ואם ימלא הבן כבר כריסו מן המצות היאך שייך לומר בעבור זה כיון דאין המצה חידוש לו לקטן: 
