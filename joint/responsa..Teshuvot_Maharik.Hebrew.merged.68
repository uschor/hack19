<b>למען </b>יחלצון ידידי ה' ישכנו לבטח מריב לשונות המדברים על צדיקים עתק יצא מפיהם כמתלהלה יורה זיקים נדרשתי לאשר שאלו לי לחוות דעתי הקצרה אי חיישינן לקלא שיצא על ידי רבי אברהם המנהיג של הר"ר שמואל דפריר"ה או אי מבטלינא קלא ע"כ נערתי חצני למען תאלמנה שפתי שקר ואומר אני שמה שאמר ר' אברהם המנהיג הנזכר בבית הסוהר והוא אסור בזיקים איך מסר הרבה מעות ממעות הר"ר שמואל הנז' ביד ה"ה מה"רר אברהם וביד הח"ר יוסף ב"ר אליעזר יצ"ו וביד מר' אידלן אשתו של הר"ר יצחק ב"ר מאיר הלוי וביד שאר קרוביו. והנה האנשי' ההמה אשר נקבו בשמות מכחישים אותו ואומרי' שלא היו דברי' מעולם דדבר פשוט הוא יותר מביעתא בכותחא שאין בדבריו ממש מכמה טעמים דפשיטא דאפי' היה נחשב זה כעד א' שאין עד א' נאמן ואין קם אלא לשבועה כ"ש וכ"ש כאשר גלוי וידוע שאמר זה מחמת יראת הנכרים אשר אסרוהו בזיקים והיו מגזמים אותו לעשות לו יסורין גדולים פשיטא שאין בדבריו ממש ושום בית מיחוש לא לחייב ממון ולא לחייב שבועה ואפי' שבועת היסת וגם אין לחוש לדבריו כלל. ועוד בר מן דין ובר מן דין הלא ראיתי העתקם חתומה בעדים שהועתק' מחתימ' ידי הנכבדים שאר ראשי ק"ק פריר"ה איך מעידי' שבפניה' השביע הר"ר יצחק הנ"ל את ר' אברהם הנ"ל בשבועה תמורה ובנקיטת חפץ ובעשרת הדברות שיאמר האמת האם מסר מעולם למהר"ר אברה' הנ"ל או להר"ר יוסף הנ"ל או למרת אידליין הנ"ל או לא' משאר קרוביו ממעו' הר"ר שמואל הנ"ל ונשבע במעמד כולם שלא היו דברי' מעולם ושכל מה שאמר לא אמר אלא להציל נפשו מיסורי' שעשו לו ושגזמו להוסיף לו כהנה וכהנה והנה דבר פשוט הוא דאפי' היו שני עדים שהעיד' בכה"ג שהדין מרומ' ש"ז שלא נחקר' עדותן בב"ד שיכולים לומר אנוסי' היינו ואפי' בלא דין מרומה כיון שלא העידו בב"ד ואפי' בלא שבועה אלא בדבורם הקל ואפי' בלא אמתלא מוכחת כמו שפסק רבינו יצחק מתוך התו' דכתובות והביאה המרדכי בפ' א' דיני ממונות כ"ש וכ"ש בעד א' וגם כי נשבע שבועה חמורה וגם כי יש אמתלא נכרת וידוע לכל שלא אמר זה אלא מחמת יראה כדכתב לעיל ואין לפקפק בדבר כלל דפשיטא דאין בדברי ר' אברהם הנ"ל שום ממש ואפי' למיחש לא מבעי ולמען השלום והאמת באתי על החותמת. נאם הצעיר יוסף קולון בן מהר"ר שלמה זלה"ה: