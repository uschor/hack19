<b>בכל </b>דבר שהוא ספק ולא איתחזק לא איסור ולא היתר עד אחד נאמן שהוא מותר. כדמוכח בהאשה רבה דף פח בחתיכה ספק חלב ספק שומן נאמן: היכא דאיתחזק היתירא. ואמר עד אחד אסור הוא אינו נאמן כדמוכח פרק הניזקין גיטין דף נד טהרות שעשיתי עמך וכו'. אינו נאמן משום דאיתחזק היתירא: היכא דאיתחזק איסורא. ואמר עד אחד היתר הוא. אינו נאמן כדמשמע פרק האשה רבה יבמות דף פח גבי הקדש טבל וקונמות דנאמנין הבעלים משום דבידו הוא. הא לא בידו לא: כל אדם נאמן על שלו אפילו איתחזק איסורא כדאמר גבי טבל והקדש הואיל ובידו לתקנו ולפדותו: עם הארץ וחשודין אינן נאמנין על שלהם. כדתנן במסכת דמאי דף טו. ומייתי לה במסכת כתובות דף כד ודף נו החמרי' שנכנסו לעיר ואמר אחד שלי אינו מתוקן ושל חבירי מתוקן אין נאמנין דחיישינן לגומלין. אלמא הוא גופיה אינו נאמן אטבל דידיה אף על גב שחבירו מסייעו: ועוד אמרינן גבי מדומע אף אוכלו על פיו משמע דוקא מדומע. אבל שאינו מדומע לא: האומר לחבירו טבל שלך מתוקן. ואמר ליה היאך. שאמרתי לפלוני לתקנו. והוא אומר לא תקנתיו. ואף על גב שבכל מקום האמינה תורה עד אחד הרי כאן שנים וכו'. אינו נאמן כיון שזה מודה שבעצמו לא תיקנו אלא אמר לאחר לתקנו. והוא אמר לא תקנתיו: אשת איש נאמנת לומר אשת איש הייתי וגרושה אני כיון דלא איתחזק איסורא. הפה שאסר הוא הפה שהתיר: אשת איש שאמרה מת בעלי בעד אחד נאמנת מתוך חומר שהחמירה בתחלתה וכו': חבר שמת כל פירותיו בחזקת מתוקנין. בירושלמי מפרש והוא שמת ביישוב הדעת דאמרינן חזקה על חבר וכו': דבר שאין עתה בידו. ואיתחזק היתירא ואמר אחד נטמאו אינו נאמן ואפילו שותק. כדתניא התם טהרות שעשיתי עמך ביום פלוני נטמאו אינו נאמן בשום עניין ואפילו שותק ואם שתק לו אז ולאחר כך אמר לו איני מאמינך שפיר דמי ומלמדין אותו לומר כך: 