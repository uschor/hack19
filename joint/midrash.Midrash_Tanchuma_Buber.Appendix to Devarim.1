אלה הדברים אשר דבר משה . זש"ה אז ידלג כאיל פסח ותרון לשון אלם , בוא וראה כשאמר הקב"ה למשה   ואשלחך אל פרעה , א"ל משה בייא אתה מעביר עלי, לא איש דברים אנכי , א"ל שבעים לשון עומדין בפלטרין של פרעה, שאם יבא פרוזביטרון ממקום אחר מדברים עמו בלשונו, ואני הולך בשליחותך, והם בודקין אותי לומר שאני שלוחו של מקום. וגלוי לפניהם שאיני יודע להשיח עמהם, אין שוחקין עלי, לומר ראו שליח של מי שברא העולם, ואת כל הלשונות אינו יודע לשמוע ולהשיב, הוי בייא, לא איש דברים אנכי .   ערל שפתים , א"ל הקב"ה והרי אדם הראשון שלא למדו בריה, מנין היה יודע שבעים לשון, שנאמר ויקרא להם שמות , שם לכל הבהמה אין כתיב כאן, אלא שמות, , הפה שאמר לא איש דברים אנכי, אמר אלה הדברים, והנביא צווח ואומר אז ידלג כאיל פסח ותרון לשון אלם, למה כי נבקעו במדבר מים ונחלים בערבה , לכך נאמר אלה הדברים.