<big><strong>סב.</strong></big><br><b>ומאן</b> דעייל ואשכח חברייא דאיכרוך ריפת' וקא מברכי מיבעי ליה לענוי בתריה אמן  בא ומצאן כשהן מברכי'. וזה  הוא עונה עונה אחריו  ר' זביד אמר ברוך י"י המבורך . רב פפא ממאן  דאמרי'  לא פליגו. אשכחינהו דקאמרי נברך א' איהו אמן. ותו מפרשי' ליה למילתא על איניש מעלמ' גבי דמברכין ברכת המזון. אי כי תלתא אינון עד פחות מי' אשכחיה למאן דמברך וקא מברך שאכלנו משלו. כדאמרי ברוך הוא שאכלנו משלו. מיבעי ליה למיעני בתריהון ברוך י"י המבורך לעולם ועד. ואי בעשרה א' איהו בהדייהו ברוך הוא אלקינו המבורך לעולם ועד. ואי עייל ואשכחינהו בתר דסיימי עונה בתרייהו אמן. וכל מאן דשמע מן חבריה דקא מברך בין ברכת היין בין ברכת הלחם ופירות וכן ברכת המצות מיחייב הוא למימר אמן. ואע"ג דלא קאכיל ולא קעביד הך מצוה: ואי גמר סעודתיה. עד מה שיעור מעכב ומברך. כדתנן עד מתי מעכב ומברך עד כדי שיתעכל המזון שבמעיו. ועד כמה הוי עיכול. ר' יוחנן אמר כל זמן שהוא צמא מים מחמת אותה אכילה. א"ר אבהו ואמרי לה במתניתא תנא אכל כשהוא מהלך יושב ומברך אכל כשהוא עומד יושב ומברך. מיסב על גבי מיטה יושב ומברך והילכת' בכולהו יושב ומברך: