<b>שאלה קיט </b>מיני מרקחת העשוין מבלילת צוק"ר ודבש. ומחפין בבלילת זו מיני קטנית וגרעינים וגם עושין מהן כמין חררות קטנות וכמין חתיכות קטנות שרי להשהותם בפסח או לאו: 
<b>תשובה </b>יראה דיש לחוש לאסור וכן שמעתי שאחד מהגדולים הורה לאיסור ובשם אחד מהגדולים אחריני שמעתי שהיה מחלק בדבר לאסור רק אותן שנעשו כמין חררה וחתיכות משום שיש להם תואר לחם קצת ואתי לאיחלופי ונראה דיש לחוש לכולהו שמא נזדייפו בקמח שעירבו במקום הצוק"ר ואם נתערבו בו קמח ודאי סולת נקייה נתערבה בהן דדמי טפי לצוק"ר ואנו מחזיקים הסולת לחמץ גמור מפני שלותתים את החטים במים קודם הטחינה ונכרים ודאי אינם זהירים בלתיתה דידהו ואפילו לגבי יין נסך דמקילינן בהו טובא אסרינן לשתות עם הנכרי כל משקה שהוא יוקר מן היין משום חשד שמא עירב בו יין כדי להרויח וה"נ הצוק"ר יוקר הוא מן הסולת וכן שמעתי מן הבקיאין ומכירים באותם מינים שנחשדו הרקחים לזייף דברים הללו אמנם כמדומה לי דלא נהגין עלמא לאסור וראוי להורות לתת לנכרי מחוץ לבית במתנה גמורה ויחזור ויזכה בהן לאחר הפסח: 
