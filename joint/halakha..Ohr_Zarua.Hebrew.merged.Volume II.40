<b>מתני' </b>כל היוצא מן העץ אין מדליקין בו אלא פשתן פירש"י היוצא מן העץ כגון קנבוס וצמר גפן וכ"פ בערוך דקנבוס מין פשתן הוא וקשה לפירושו דא"כ אמאי סמכינן דעבדינן פתילות לשבת מצמר גפן שקורין קוטון בלע"ז ובלשוננו בלשון כנען במוילנ"א וכן יש שעושין פתילות מקנבוס. ויש מפרשים דפסול פתילות היינו דוקא כגון שאין השמן כשר כרוך סביבם אלא נתון על גביהם כגון חתיכות שמונחים על הפתילה אבל אם השמן כרוך סביב הפתילה פסולה שפיר דמי כגון נרות של שעוה או שמן צלול בפתילה של קנבוס אף על פי שהוא יוצא מן העץ או בפתילה של צמר גפן. ור"ת פי' דה"ק כל היוצא מן העץ כגון לכש דהיינו שוכא דארזא ופתילת האידן וכל כיוצא בהן אין מדליקין בהן אלא פשתן ואע"ג דתנא להו להדיא לא בלכש לא בפתילת האידן אפ"ה חוזר ותני ואשכחן כה"ג פ' ב' מדות במנחות דתנן היורש סומך ומביא נסכין ומימר הכל סומכין חוץ מחרש כו' וארפ"ק דערכין הכל סומכין לאתויי יורש והתם נמי מסיק גבי נדרים תני והדר מפרש וגבי סמיכה הוי מפרש והדר תני וכן מפר"ת הכא דמפרש והדר תני וה"ק כל היוצא מן העץ כגון שוכא דארזא ופתילת האידן וכל כיוצא בהן אין מדליקין בהם לעשו' מהם פתילה אלא פשתן אבל קנבוס וצמר גפן לא מקרו יוצא מן העץ דאמרי' בכיצד מברכין היכא דשקלת ליה לפירא ואיתיה לאילנא והדר מפיק פירא מברכינן עליה ב"פ העץ ואי לא לא. והני פשתן וקנבוס וצמר גפן ליתנהו הכי דאי שקלת לפירי דידהו דהיינו הזרע לא הדר מפיק לא פירא ולא גווזא ושפיר מדליקין בהם והא דאצטריך למתני במתני' שמדליקין בפשתן היינו שלא תטעה לומר הואיל וקרייה קרא עץ אין מדליקין בו קמ"ל דאע"ג דקרייה עץ אפ"ה לא יהבינן ליה דין עץ אלא מדליקין בו מידי דהוה אעץ שאכל אדה"ר ואיכא למ"ד חטה היתה אפי' הכי לא יהבינן ליה לחטה דין עץ. וריב"א פי' דצמר גפן יוצא מן הפרי. ובני לומברדיאה מעידים כי צמר גפן הוא עשב גמור ואין דומה לפשתן וקנבוס כלל. שהוא כמין פרי הגדל מן העשב כמין אגוז ובתוכו צמר גפן ושורשו ועליו עשב גמור. ובערוך פי' צמר גפן מוך. ועוד דאיה דלא כדברי  דפי' דקנבוס יוצא מן העץ דאמרי' בפ' הקומץ זוטא קנבוס ולוף אסרה תורה שאר זרעים דרבנן אלמא דמין זרע הוא. מיהו נ"ב דההוא לא קשיא דההוא קנבוס אין זה קנבוס השנוי אצל פשתן כדמוכח בערוך דתרי מיני קנבוס איכא דפי' בערך קנבוס פ"ב דכלאים היתה שדהו זרועה קנבוס או לוף יש מפרשים דמיני תבלין הוא  כמון שמשים בקדרה. וגבי פשתן וקנבוס שטרפן זה בזה פירש מין פשתן הוא מכל מקום כפירוש רבינו תם כן הלכה למעשה לקיים המנהג שכבר נהגו להדליק בפתילה של צמר הגפן: 