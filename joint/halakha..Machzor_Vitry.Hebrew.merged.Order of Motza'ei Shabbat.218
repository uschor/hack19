<big><strong>ריח.</strong></big><br><b>אחר לאבן עזרא: </b><b>שיר</b> אענה. כי הנה מבשר. חיש יצעד. אליה התשבי. מתושבי גלעד: אל חילי. בך גילי. בששת ימי המעשה. יום ראשון. בבת אישון. בצל כנפיך אחסה. בבל עניין. וכל קניין. וכן בשני. אעשה. ובשלישי. את ראשי. לא אגור משוסה. וברביעי. היה ישעי. בכל אשר אפנה. אנסה. ובחמשי. ובששי. במי גיל יגון תמסה. ונכונן. ברוב רנן. וגם דת זכור נעשה . והבשר. בל יחסר. ולחם לבב אנוש יסעד: אליה: בכל חדש. גיל חדש. ותשרי יבא בשמחה. ומרחשוון. עדי סיון. אהי בהשקט ובבטחה. ובכסליו , אהי שליו. טבת שבט אצלחה . בחדש אדר. הנאדר. גבורות אל אשיחה. וניסן בא. בנס ואהבה. ונס יגון ואנחה. ואייר הוא. כמוהו. וכל תמוז ברווחה. ולא אדאב בחדש אב. ובאלול אין צווחה. וכל שניי. בי"י בטחתי ולא אמעד: אליה: ראה מלכי. לעולם כי. בך שם עמך כסלו. שנת תהילה. וגאולה. כדברך. קרא נא לו. וקם ראובן. הוא הבן. הראשון לגורלו. בהתאסף. בית יוסף. ושב שמעון לגבולו. ויהודה בקול תודה. ולוי ישא קולו. וגד ואשר. ודן מיישר. ונפתלי בהיכלו. ויש שכר. ליששכר. וזבולון לזבולו. ובנימן. בקץ ימין. בבקר יאכל עד: אליה: אחר: