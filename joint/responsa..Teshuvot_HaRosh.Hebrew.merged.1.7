<b>וששאלת </b>על ענין שכירות הבתים כי בארץ הזאת יש ראשי שנים קבועים לשכירות הבתים והכל יודעים מתי יכלה זמן שכירותו והנה ראובן שכר בית משמעון לשנה אחת בסכום ידוע ואחר שכלתה שנתו נשאר בבית כחדש או חדשים ולא דברו זה עם זה כלום בשכירות להבא ואח"כ רצה ראובן ליתן שכירות במה שדר בו עד עתה ורוצה לצאת מן הבית ושמעון טוען מאחר שלא הודעתני שלא היה רצונך לישאר בבית סמכתי עליך שתשאר בה ולא בקשתי לי שוכר אחר וחייב אתה לי שכר שנה שלמה אף אם תצא מן הבית הזה הדין עם מי.<b>תשובה </b>הדין עם שמעון דתנן בב"מ ק"א המשכיר בית לחבירו בימות הגשמים כו' ואמרינן בגמרא אמר רב יהודה להודיעו קתני וה"ק המשכי' בית לחבירו כו' וכשם שהמשכיר צריך להודיע כך השוכר צריך להודיע מ"ט דא"ל אי אודעתן הוה טרחנא ומותיבנא ביה איניש אחרינא ואף שכתב הרי"ף ז"ל דכל שמעתין איירי בסתם אבל אם שכרו לזמן ידוע אפי' אם כלה זמנו בחצי החורף א"צ להודיע דכיון שיש לו זמן קבוע כאלו הודיעו דמי מ"מ בנדון זה כיון שרגילין לשכור הבתים לשנה א' וזה נכנס חודש או יותר לשנה השניה נתחייב בשכירות כל השנה כי כבר שכרו הכל בתים ולא ימצא למי להשכירו דבכה"ג ודאי היה צריך להודיעו איני רוצה לדור בה אלא חודש או ב' חדשים השכירהו לאחר ומדלא אודיעו ודאי סמך עליו שידור בבית שנה כמנהג העיר ששוכרים לשנה ונתחייב בשכירות שנה אחת ולא דמי למה שכתב רי"ף ז"ל דודאי אם יצא מהבית מיד בסוף השנה לא היה צריך להודיעו אבל זה שנכנס לשנה השנית כסתם דמי והיה צריך הודעה אשר בן הר' יחיאל יצ"ו.<b>ומה ששאלת </b>ראובן ששכר בית משמעון בכ' זהובים וכיוצא בו משכירים בי' זהובים אי שייך ביה אונאה.דע כי שכירות קרקע כמכירת קרקע ואין אונאה לקרקעות ורי"ף כתב דאין ביטול מקח לקרקע אפי' שוה מנה במאתים ור"ת פסק בשוה מנה במאתים הוי מקח טעות וראיותיו נכונות וכן עיקר.<b>וששאלת </b>שמעון שכר בית מראובן ואומר שמעון ששכרו בתנאי שאם ירצה ישכיר מהבית לאחרים שידורו עמו ויעשה להם דיורים שידורו עמו בבית וראובן כופר בתנאי ואומר שלא השכירו אלא שידור הוא והנטפלין עמו ונסתפקת מי יהיה נאמן בשבועתו.דע כיון שראובן השכיר ביתו לשמעון מסתמא לדירת שמעון ובני ביתו השכירו כי כן דרך כל שוכר בית והרוצה להכניס דיורין עמו בבית הוא מתנה בפי' ואם אין לו עדים שהתנה קרקע בחזקת בעליה עומדת לכל ספק הנולד ביניהם ועל השוכר להביא ראיה וכל זמן שלא הביא ראיה אין לו לשנות ממנהג השוכרים וישבע ראובן שלא התנה שמעון עמו להכניס דיורים בבית.