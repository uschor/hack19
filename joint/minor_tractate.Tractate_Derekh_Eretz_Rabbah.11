 היוצא בדרך לבדו קודם קריאת הגבר דמו בראשו. רבי יאשיה אומר לא יפחות משנים. ובאיזה תרנגול אמרו בתרנגול הבינוני שנאמר  מי שת בטוחות חכמה או מי נתן לשכוי בינה:
 אדם הבא מן הדרך נכנס למרחץ. הקיז דם ונשתכר ושמש מטתו ע״ג קרקע דמו בראשו.
ההורג כינה ע״ג המטה  והעומד ערום לאור הנר ולאור הלבנה דמו בראשו:
 שותה משקין מזוגין ומשקין מגולין שלנה עליהן הלילה דמו בראשו מפני הסכנה
 והשותה מהנחלים ומהנהרות ומהמדברות בפיו ובידו אחת דמו בראשו הנימא שירא:
הקיז דם וישב בתענית ה״ז דמו בראשו:
 כותבי ספרים תפילין ומזוזות הן ותגריהן ותגרי תגריהן אינן רואין סימן ברכה לעולם.
 המשתכר בקנים ובקנקנים אינו רואה סימן ברכה לעולם.
 (העושה מלאכה בתשעה באב אינו רואה סימן ברכה לעולם:
אמר ר״ע ות״ח יושבין תחת הזית על שולחנו מפני הסכנה ואחד) קוצצי אילנות ומגדלי בהמה ותגרי סימטא אינו רואה סימן ברכה לעולם:
 המוכר את ספרו אף על פי שאינו צריך לו. והמוכר את בתו אף על פי שאין לו מה יאכל. אינו רואה סימן ברכה לעולם:
 רבי יצחק אומר קורצין ה״ז משופכי דמים שנאמר  לא תלך רכיל בעמך: ר״א אומר השונא את חבירו ה״ז משופכי דמים שנאמר  וכי יהיה איש שונא לרעהו וארב לו וקם עליו: בן עזאי אומר השונא את אשתו ה״ז משופכי דמים שנאמר  ושם לה עלילות דברים. סוף שהוא שוכר עדים. ומקדימה לבית הסקילה. רבי יוסי אומר הנותן את הקץ אין לו חלק לעוה״ב: והשונא חכמים ותלמידיהם ונביא השקר ומספר לשון הרע אין לו חלק לעוה״ב:
ר״מ אומר כל מי שיש לו בית המדרש בעירו ואינו הולך לשם חייב מיתה . בית המדרש שיש בו אלף אלפים ורבי רבבות מצות האמורות בתורה על אחת כמה וכמה. ר״מ אומר כל מי שיש תלמיד בצדו ואינו משמשו חייב מיתה שנאמר  כי דבר ה׳ בזה.  כה אמר ה׳ מה מצאו אבותיכם בי עול כי רחקו מעלי):
התיר מנעליו ויצא לשוק ה״ז מגסי הרוח. סנטרו לצדדין וקובעו לאחוריו וירכתו על חביריו ורצועות תפילין בידו ומחזירן כשהוא מהלך בשוק ה״ז מגסי הרוח  ומנין לגסות הרוח שהוא כע״כ שנאמר  ולא תביא תועבה אל ביתך ולהלן הוא אומר  תועבת ה׳ כל גבה לב כתיב הכא תועבה ונאמר להלן תועבה מה תועבה האמור להלן עבודת כוכבים אף תועבה האמורה כאן ע״כ  יצאו אנשים בני בליעל מקרבך מה להלן ע״כ אף כאן ע״כ).
 הנכנס לישן אומר המפיל חבלי שינה על אדם. והניעור משנתו אומר אלהי נשמה שנתת בי טהורה : המתהפך משנתו על הצדדין אומר פוקח עורים.
*הנכנס לבית הכסא אומר התכבדו מכובדים קדושים משרתי עליון תנו כבוד לאלהינו ועמדו במקומכם . והזהרו עזרוני שמרוני המתינו לי עד שאכנס ואצא שזה דרכן של בני אדם. והיוצא מבית הכסא אומר ברוך אשר יצר את האדם בחכמה. רחץ פניו אומר ברוך המעביר שינה מעיני ותנומה מעפעפי.
 לבש כליו ויצא לשוק אומר יהי רצון מלפניך ה׳ אלהי שתוליכני לשלום ותסמיכני לשלום ותתנני לחן ולחסד ולרחמים בעיניך ובעיני כל רואי ותגמלני חסדים טובים ותחזירני לביתי לשלום ותצילני מכף אויב ואורב בדרך ותצילני מיד לשון הרע ואל תרגילני לדבר עבירה וחטא ועון ואל אכשל בדבר הלכה ולא בשום דבר בעולם ותצילני מכל מיני מזיקין ומכל מיני פורעניות המתרגשות ובאות לעולם שלא יזיקו בי בין ביום ובין בלילה אמן: יהי רצון מלפני הקדוש ברוך הוא שיראנו בשמחתה של ירושלים ונחמותיה אמן: סליק פירקא וסליק מסכת דרך ארץ רבה 