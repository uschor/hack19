והוא דסביך בבישרא אבל אי לא סביך בבישרא טרפה דהא נקובה היא: וריאה שהעלתה צמחין כשרה ואע"ג דמלאין מוגלא או  מים זכים וה"מ דלא אסרוח אבל אסרוח טרפה כדבעינן למימר קמן  :אמר רבא כי הוה אזלינן בתר בגמ' איתא רב נחמן רבה בשוקא   דגילדאי ואמרי לה בשוקא דרבנן חזנהו דהוו קיימי כנדי כנדי ולא אמר להו ולא מידי:רב אמי ורב אסי כי הוו עיילי בשוקא דטבריא חזנהו דהוו קיימי   טינרי טינרי ולא אמר להו ולא מידי צמחי וכנדי וטינרי כולהו צמחים נינהו מיהו הני רברבי והני זוטרי בכולהו כשרה:איתמר  מחט שנמצאת בריאה רבי יוחנן ור"א ורבי חנינא מכשירים והלכתא כוותייהו וה"מ היכא דאיתא לריאה כשהיא שלימתא קמן דנפחינן לה אי ליכא בה ניקבא כשרה דאמרינן האי מחטא דרך סימפונא נקט ואתאי אבל ליתא לריאה שלימתא קמן לא מכשרינן לה דחיישינן לה דילמא נקובי נקב ואתאי וסימפונא דריאה דאינקיב לחבריה טרפה  והדרא דכנתא דאינקיב לחבריה כשרה דחברי' מגין עליה ואין אומרים בטרפות זו דומה לזו ואל תתמה שהרי חותכה מכאן ומתה וחותכה מכאן 