נדרים פרק יא - מו אמר שמואל: ערבוביתא דרישא, מתיא לידי עוירא. ערבוביתא דמאני, מתיא לידי שעמימותא. ערבוביתא דגופא, מתיא לידי שיחני וכיבי. שלחו מתם: הזהרו בערבוביתא, הזהרו בחבורה, הזהרו בבני עניים, שמהם תצא תורה, שנאמר:  "יזל מים מדליו",  שמהם תצא תורה, ומפני מה אין [מצויין] תלמידי חכמים  [לצאת] מבני תלמידי חכמים? אמר רב יוסף: שלא יאמרו: תורה ירושה היא להם. רב שישא בריה דרב אידי אמר: כדי שלא יתגדרו על הצבור. מר זוטרא אמר: מפני שהן  [מתגברין] על הצבור. רב אשי אמר: משום דקרו לאינשי, 'חמרי'. רבינא אמר: שאין מברכין בתורה תחלה. דאמר רב יהודה, אמר רב: מאי דכתיב:  "מי האיש החכם ויבן את זאת". דבר זה נשאל לחכמים, ולנביאים, ולמלאכי השרת, ולא פרשוהו. עד שפרשו הקדוש ברוך הוא בעצמו, שנאמר:  "ויאמר ה': על עזבם את תורתי" וגו'. הינו: "לא שמעו בקולי", והינו: "לא הלכו בה"? אמר רב יהודה, אמר רב: שלא ברכו בתורה תחלה.
איסי בר יהודה לא אתא למתיבתא דרבי יוסי תלתא יומי, אשכחיה ורדימוס ברבי יוסי, אמר ליה: מאי טעמא לא אתי מר לבי מדרשא דאבא הא תלתא יומין? אמר ליה: כי טעמיה דאבוך לא ידענא, היכא איתאי? אמר ליה: לימא מר מאי קאמר לך, דלמא ידענא טעמיה. אמר ליה: הא דתניא, רבי יוסי אומר: כביסתן קודם לחיי אחרים, קרא מנא לן? אמר ליה: דכתיב:  "ומגרשיהם יהיו לבהמתם" וגו'. מאי 'חיתם', אילימא חיה, והלא חיה בכלל בהמה היא? אלא מאי 'חיתם'? חיותם ממש, פשיטא? אלא לאו כביסה,  [דהא איכא] צערא דערבוביתא.
ההוא גברא דאיתסר הניה דעלמא עליה, אי נסיב איתתא, כי לא תנינא הלכתא. רהיט בגפא ותובליא, ולא מצי למיתנא. אתא רב אחא בר רב הונא ושבשיה, ואינסיב איתתא, ושרקי טינא, ואתיי לקמיה דרב חסדא. אמר רבא: מאן חכים למעבד כי הא מלתא? אי לאו דרב אחא בר רב הונא, דגברא רבה הוא.
ההוא נואף דעל לגבי דהאי אינתתא. אתא גברא, סליק נואף איתיב בכלאי בבא, הוה מחתן תחלי תמן, וטעמינון חויא. בעי מריה דביתא למיכל מן ההוא תחלי בלא דעתא דאינתתא. אמר ליה ההוא נואף: לא תיכול מנהון, דטעמינון חויא. אמר רבא: אינתתיה שריא, אם איתא דעבר איסורא, ניחא ליה דליכול ולימות, דכתיב:   ["כי] נאפו ודם בידיהן". פשיטא? מהו דתימא: איסורא עביד, והאי דאמר ליה, דניחא ליה דלא לימות בעל, דתהוי אינתתא עילויה:  "מים גנובים ימתקו ולחם סתרים ינעם". קא משמע לן.
הדרן עלך ואלו נדרים וסליקא לה מסכת נדרים