<b>דין</b> איסור שנתערב בהיתר בדבר יבש. במין במינו בטל ברוב. ואם בדבר לח כגון יין ביין. חלב בחלב. צריך ששים. וכל מין בשאינו מינו אפי' בדבר יבש. ואין צריך להשליך אחת כמו בתרומה שנפלה בחולין מפני גזלת הכהן. ואם חתיכה גדולה של נבילה או של בהמה טמאה נפלה בהיתר או חתיכת בשר הבלועה מחלב והיא גדולה אינה בטילה אפי' באלף של היתר כיון דראויה להתכבד. כתנא פרק בתרא דע"ז. אבל חתיכת היתר גדולה שנאסרה מחמת בליעת איסור. בטלה שפיר ברוב ביבש. ואם בתבשיל נפלה בטלה בששים אם אינה מכירה. וכן כל דבר שבמניין. כגון ביצת נבילה או טריפה או פירות גסות של ערלה אפי' באלף לא בטילי. וכן דבר שקרוי בריא  כגון דג טמא קטן או עוף טמא או גיד הנשה ואוכלן שלם חייב מן התורה אפי' לית ביה כזית. הילכך אם נתערבו בהיתר ואינו מכירן במקום שנתערבו אפי' באלף לא בטלי מדרבנן. ודווקא שלימין. אבל חתוכין ומרוסקין אפי' יהיו כולן בטילין הם בששים. וצפור טהורה שנתנבלה או נטרפה אפי' שלימה אינה קרוייה בריא  כדאי' פ' כל הבשר. אפי' הכי אינה בטילה באלף. אם היא דבר שבמניין או ראוייה להתכבד. אבל אם נאסרה מחמת בליעת איסור. או דג טהור שנבלע מאיסור ונתערבו עם היתר אפי' הן שלימין אינן קרויין בריא  ולא דבר שבמניין ולא ראויים להתכבד: אבל חתיכת בשר בחלב אינה בטילה. כדאיתא פ' בתרא דע"ז דהאוכל ממנה כזית לוקה: