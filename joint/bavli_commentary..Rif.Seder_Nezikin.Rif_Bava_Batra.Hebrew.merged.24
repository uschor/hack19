מחמת ירושה אינו צריך טענה לוקח איצטריכא ליה לוקח נמי תנינא  לקח חצר ובה זיזין וגזוזטראות הרי היא בחזקתה צריכא דאי אשמועינן גבי רשות הרבים הוה אמינא כונס לתוך שלו היה אבל גבי שובך  דליכא למימר הכי אימא לא ואי אשמועינן גבי שובך כיון  דרה"י הוא אימא פיוסי פייסיה אי נמי אחולי אחיל גביה אבל רשות הרבים מאן מחיל גביה דמוכר ולמאן פייס   צריכא:הרי הוא בחזקתו:והאמר רב נחמן אמר רבה בר אבהו אין חזקה לנזקין רב מרי אמר בקוטרא ורב זביד אמר בבית הכסא:<b>דף כג: מתני'</b>   ניפול הנמצא בתוך חמשים אמה הרי הוא של בעל השובך חוץ מחמשים אמה הרי הוא של מוצאו נמצא בין שני שובכות קרוב לזה שלו וקרוב לזה שלו מחצה על מחצה שניהם יחלוקו:<b>גמ'</b>  א"ר  חנינא רוב וקרוב הולכין אחר הרוב ואף על גב דרובא דאורייתא וקורבא דאורייתא אפילו הכי רובא  עדיף וכן הלכתא: דף כד: מתני'  מרחיקין את האילן  מן העיר עשרים וחמשה אמה ובחרוב ובשקמה חמשים אמה אבא שאול 