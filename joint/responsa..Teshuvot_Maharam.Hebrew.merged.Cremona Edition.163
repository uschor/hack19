<b>פסק </b>רבינו אליעזר ממיץ כשראש חדש ב' ימים מונין מיום ראשון לשטרות כגון אם ראש חדש אייר ביום א' וביום ב'. ויש לנו לכתוב שטר יום ג' יש לנו לכתוב שטר מיום א' שבשטרות הלך אחר לשון בני אדם ויכתבו בשלישי באייר אף על גב שלחדשים יום שלשים שייך בתר ניסן. מיהו בשטרות אזלינן בתר לשון בני אדם. וראייה דהכי מסיק תלמודא גבי הנהו תרי שטרי לעולם בתר יום המקורב ויום המרוחק. אמאי לא נקיט אימור בר תלתין כניסן אתי דניסן לעולם מלא מדלא קאמר הכי שמע מינה דגבי שטרות כי הכא לא מוקמינן יום ראשון של הראש חדש בתר ניסן אלא בתר חדש הבא. ומהא דאמרינן פרק קמא דפסחים. דף יא זה ידע בעיבורו של חדש. וזה וכו' ליכא למידק מינה: 