צריך האדם שהוא ירא שמים כשמתפלל לא יעמוד ולא ישב בתפלה אצל אדם רשע מפני שכשעומד אדם רשע בתפלה יהרהר הרהורים רעים ושכינה מתרחקת ממנו. וכתיב ירמיהו יב ב קרוב אתה בפיהם ורחוק מכליותיהם. וכתיב תהלים כו ד:ה עם נעלמים לא אשב הקב"ה מעלים עיניו מהם שנאמר ישעיהו א טו ובפרישכם כפיכם אעלים עיני מכם גם כי תרבו תפלה אינני שומע וכתיב ירמיהו טו יז לא ישבתי בסוד משחקים ואעלוז אוי לרשע ואוי לשכנו שהרי יהושע הכהן הגדול לקה קצת כשהלך עם אחאב בן קוליה וצדקיהו בן כנענה הוחרך שעריו: