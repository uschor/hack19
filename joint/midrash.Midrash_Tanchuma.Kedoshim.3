דבר אל כל עדת בני ישראל ואמרת אליהם קדשים תהיו. מה ראה לומר הפרשה הזאת בכנוס. למה לא אמר, דבר אל בני ישראל, כשאר הפרשיות, אלא אל כל עדת בני ישראל. לפי שכל הדברות כלולים בה. כיצד, בדברות כתיב: אנכי ה' אלהיך . וכאן כתיב: אני ה' אלהיכם. בדברות כתיב: לא יהיה לך. וכאן: אל תפנו אל האלילים. בדברות כתיב: לא תשא. וכתיב כאן: לא תשבעו בשמי לשקר. בדברות כתיב: שמור את יום השבת . וכאן: את שבתתי תשמרו. בדברות כתיב: כבד את אביך ואת אמך. וכאן: איש אמו ואביו תיראו. בדברות כתיב: לא תרצח. וכאן כתיב: לא תעמד על דם רעך. בדברות כתיב: לא תנאף. וכאן: מות יומת הנואף והנואפת. בדברות כתיב: לא תגנב. וכאן: לא תגנבו. בדברות כתיב: לא תענה. וכאן כתיב: לא תלך רכיל. בדברות כתיב: לא תחמד. וכאן: לא תעשק את רעך ולא תגזל, הרי כל עשרת הדברות כלולים בתורה. לכך כתיב: אל כל עדת. 