תט. דין ראובן טוען לשמעון משכנתי משכון לגוי ואבדו הגוי והגיע לידך החזירהו לי ושמעון משיב אני זכיתי בו תחלה ואם לא זכיתי בכלן מ"מ זכיתי בחוב הגוי. דעתי נוטה שלא זכה שמעון באותו משכון דהא לא היה המשכון קנוי לגוי דאפי' ישראל מישראל לא קנה משכון היכא דמשכנו בשעת הלואה וכ"ש גוי ואין המשכון אצלו אלא לאחריות חובו וכי יצא המשכון מידו שאבד פקע חובו דהא אפי' ישראל שאבד משכונו פקע הלואתו כדתניא ב"מ פ"א ע"ב אבד המשכון אבדו מעותיו וכיון דאבדו גוי זכה ישראל במשכנו כל היכא דאיתא וה"מ שלא זכה שמעון באותו משכון כשהיה המשכון שוה יותר מחובו שלא הוחלט המשכון ביד גוי אבל הוחלט המשכון לגוי שעלה הקרן והרבית יותר משויו זכה בו הגוי וזוכה שמעון בו מן הגוי כיון דדיני' דגוי בתר ערבא אזיל ונכסוהי דאיניש אינון ערבין ביה וכ"ש המשכון שבידו כיון שעלה הקרן והרבית ליותר משויו זכה בו הגוי וקנאו מדין ערב הלכך זכה בו שמעון מן הגוי.