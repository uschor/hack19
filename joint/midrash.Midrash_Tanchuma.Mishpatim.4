‎ואלה המשפטים. זה שאמר הכתוב גם אלה לחכמים הכר פנים במשפט בל טוב . אמר להן הקדוש ברוך הוא לישראל: הוו יודעין שנתתי לכם את התורה. וכתיב בה: אלה החקים והמשפטים. הכר פנים במשפט בל טוב. מהו? שבשעה שדין מכיר פנים ומקלקל את הדין, מסלק את השכינה, שכתוב בו: טוב ה' לכל , מפני שכתוב בו: אלהים נצב בעדת אל בקרב אלהים ישפט .
ומלאכי השרת אומרים: מהו זה שסלק שכינתו מן ישראל? והוא אומר: סלקתי את שכינתי ממקום פלוני, מפני שראיתי הדין שקלקל את הדין ועמדתי משם, שנאמר: משד עניים מאנקת אביונים עתה אקום יאמר ה' אשית בישע יפיח לו . מה הקדוש ברוך הוא עושה? שולף חרבו כנגדו להודיעו שיש דין למעלה, שנאמר: גורו לכם מפני חרב כי חמה עונות חרב למען תדעון שדון . שדן כתיב, וכשדן דין אמת, אין השכינה זזה הימנו, שנאמר: וכי הקים ה' להם שפטים והיה ה' עם השפט והושיעם מיד איביהם כל ימי השופט . לכך כתיב: כה אמר ה', שמרו משפט ועשו צדקה כי קרובה ישועתי לבוא , אני מקרב עצמי עמכם.
וכן את מוצא בנבוכדנצר כשראה את החלום, דכתיב: ואלו אילן בגוא ארעא ורומה שגיא , כל אותו ענין, קרא בחיל וכן אמר, גדו אילנא וקצצו ענפוהי, אתרו עפיה ובדרו אנבה, תנד חיותא מן תחתוהי וצפריא מן ענפוהי . נכנס דניאל אצלו מתפחד, שנאמר: אדין דניאל די שמה בלטשאצר, אשתומם כשעה חדה ורעיני יבהלנה, ענה מלכא ואמר, בלטשאצר, חלמא ופשרה אל יבהלך, ענה בלטשאצר ואמר, מריא, חלמא לשנאיך ופשרה לעריך . שונאו של נבוכדנצר מי הוא, ישראל. למה? שהרג אותם והחריב בית המקדש והגלה אותם. אלא תלה דניאל עיניו כלפי מעלה ואמר: מרי, רבוני, החלום ופתרונו יתקים בנבוכדנצר שונאך וערך. כיון שראה נבוכדנצר את החלום ופתרונו, התחיל לומר לדניאל, מה אתה יועצני? אמר לו: הללו העניים שהגלית מארצם, רעבים וצמאים ערמים, פתח להם אוצרותיך ופרנס אותם, אולי תרפא את החלום, שנאמר: להן מלכא מלכי ישפר עלך וחטאך בצדקה פרק ועויתך במחן ענין הן תהוה ארכה לשלותך .
וכי תעלה על דעתך שדניאל הצדיק היה משיא עצה כזו לנבוכדנצר שונאו של מקום? אלא לפי שראה את ישראל שלפי גולה, מטלטלים דוויים ברעב, לפיכך השיאו עצה כזו ברחמנותו עליהם, לפי שהיה יודע שלסוף נפשו קניטה עליהם. מיד פתח אותו רשע אוצרותיו וחלק להם לשנים עשר חדש. לאחר שנים עשר חדש, שכח אותו רשע את החלום. והתחיל לטיל על פלטרין שלו. שמע קול המון צעקת העניים לפני אוצרותיו. אמר לעבדיו: מה קול זה שאני שומע? אמרו לו: העניים שהגלית תובעים פרנסתם. מיד נכנס בו עין רעה. ענה מלכא ואמר: הלא דא היא בבל רבתא די אנה בניתה לבית מלכו בתקף חסני וליקר הדרי . אמר: אלולי בית הממון שלי, מהיכן אני בונה המדינה הזו כלה? צוה ופסק להם, שנאמר: עוד מלתא בפם מלכא וגו' . אמר לו הקדוש ברוך הוא, רשע, מי גרם לך שלוה כל אותן שנים עשר חדש, הלא הצדקה שעשית. ומה אמות העולם כך, ישראל על אחת כמה וכמה. לכך נאמר: כה אמר ה' שמרו משפט ועשו צדקה .