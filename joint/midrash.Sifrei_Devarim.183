ונדחה ידו בגרזן. מכאן אתה אומר, נתכוין לקוץ את האילן ונפל על אדם והרגו, הרי זה גולה.

ונשל הברזל מן העץ.  המבקע. רבי אומר, מן העץ המתבקע.

ומצא. במצוי. [פרט לממציא את עצמו.]  מכאן היה ר' אליעזר בן יעקב אומר, אם משיצאה אבן מידו,הוציא הלה את ראשו וקבלה - הרי זה פטור.

הוא ינוס אל אחת הערים האלה. שלא יהיה גולה מעיר לעיר.

פן ירדוף גואל הדם. מצוה ביד גואל הדם לרדוף.

 [והוא לא שונא לו]. הא אם שונא לו - אינו גולה.

מתמול שלשום. ר' יהודה אומר "תמול" - שנים, "שלשום" - שלשה.

על כן אנכי מצוך לאמר. להזהיר בית דין על כך.
