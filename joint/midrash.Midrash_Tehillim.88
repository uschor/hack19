שיר מזמור לבני קרח למנצח על מחלת לענות. מהו מחלת. אמר ר' ברכיה אמר הקב"ה לדוד קלס אותי היאך אתה מבקש ואני מוחל לך בקילוסך שאין אדם יכול למצוא אחד מכמה מיני שבחין של הקב"ה. וכן הוא אומר  היסופר לו כי אדבר אם אמר איש כי יבולע. ולמי נתן רשות לדוד. שנאמר למנצח על מחלת. שמחל לו הקב"ה. לענות  זכור ה' לדוד את כל ענותו:
 ה' אלקי ישועתי. אמרה כנסת ישראל לפני הקב"ה אין לי ישועה אלא בך ואין עיני מיחלות אלא לך. אמר לה הקב"ה הואיל וכך הוא אני מושיעך. שנאמר  ישראל נושע בה' תשועת עולמים. נחשבתי עם יורדי בור הייתי כגבר אין איל. דלית ליה פטרון:
 במתים חפשי כמו חללים שוכבי קבר. רבי חלבו אמר שוכבי קבר כמו חללים אלו דור המבול. אמר ר' אחא אמר הקב"ה הן קראו עכו"ם בשמי אף אני קורא למי אוקינוס והוא פורע להם בשמי שנאמר  הקורא למי הים וישפכם על פני הארץ ה' שמו. דרש רבי אבהו אוקינוס גבוה מכל העולם. אמר לו ר' אלעזר ברבי מנחם ולאו קרא הוא שנאמר וישפכם על פני הארץ:
 ואני אליך ה' שועתי. אמר רבי שמואל בר נחמני המלאך הממונה על התפלה הוא מקדים אותה שנאמר ובבקר תפלתי תקדמך. רבי פנחס אומר מלאך שהוא ממונה על התפלה ממתין עד שתתפלל כנסיה אחרונה של ישראל ונוטל כל התפלות ועושה אותן עטרה ונותנה בראשו של הקב"ה שנאמר  ברכות לראש צדיק. חי העולמים. הוי בבקר תפלתי תקדמך: