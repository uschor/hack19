משערינן ברוטב ובקיפה  ובחתיכות   ד"ת מ"ז ובקדירה ואיכא  דאמרי במאי דבלעה קדירה וירך  שנצלה בגיד הנשה שלה קיימא לן כשמואל דאמר שמואל קולף ואוכל עד שמגיע לגיד   אמר רב הונא גדי שצלאו  בחלבו אסור לאכול אפילו מריש אוניה מאי טעמא דכיון דחלב מפעפע מיבלע בכוליה גופיה אבל אי כחוש הוא קיימא לן כרבי יוחנן דאמר   קולף ואוכל עד שמגיע לחלבו   ההיא  אטמתא דאימלחן בבי דיש גלותא   בגיד נשיא רבינא אסר ורב אחא שרי אתו ושיילוה למר בר רב אשי אמר להו אבא שרי וכן הלכתא   אמר רב נחמן גיד הנשה בששים ואין גיד מן המנין 