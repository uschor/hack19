כי תבאו אל ארץ כנען ונתתי נגע צרעת בבית ארץ אחזתכם , הדא הוא דכתיב : אך טוב לישראל אלהים לברי לבב, יכול לכל, תלמוד לומר לברי לבב, אלו שלבן ברי במצות, : אשרי אדם עז לו בך, יכול לכל תלמוד לומר : מסלות בלבבם, אלו דשבילין דאוריתא כבישין בלבהון, : הטיבה ה' לטובים, יכול לכל, תלמוד לומר : ולישרים בלבותם. : טוב ה' למעוז ביום צרה, יכול לכל, תלמוד לומר : וידע חסי בו. : טוב ה' לקוו, יכול לכל, תלמוד לומר : לנפש תדרשנו. : קרוב ה' לכל קראיו, יכול לכל, תלמוד לומר : לכל אשר יקראהו באמת. : ואני כמעט נטיו רגלי, רב ולוי חד אמר אסף בן קרח היה וחד אמר אסף אחר היה, מאן דאמר אסף בן קרח היה כבר הייתי שורה עם אבא בגיהנם, וחד אמר אסף אחר היה כבר הייתי שורה עם הרשעים בגיהנם, למה : כי קנאתי בהוללים, במערבא אומרים אלו שלבם מלא הוללות רעות. רבי לוי קרי להון זהוניא, אלו שמביאין אללי לעולם, : שלום רשעים אראה, כתיב : אין שלום לרשעים, ואתה אומר שלום רשעים, אלא בשלומים של רשעים אראה. : כי אין חרצבות למותם ובריא אולם, לא הרהרתים בחלאים ולא צביתים בעונות, אלא ובריא אולם, עשיתים בריאים כאולם, כדתנן פתחו של אולם ארכו ארבעים אמה ורחבו עשרים אמה וחמש מלתריות של מילא היו על גביו. רבי דוסתאי ברבי ינאי בשם רבי מאיר ורבנן, רבי דוסתאי אמר בשם רבי מאיר האשה הזאת היא טוה מעה אחת עבה ומעה אחת דקה, אלו הציבים לעונות ואלו לאיספליטון. רבנן אמרי, אין להם ציבים של עונות שימותו בהם, אלא אלו הבריאים ליום הדין, הדא הוא דכתיב : ואולם הכסא אשר ישפט שם אלם המשפט. : בעמל אנוש אינמו, לא לחרש ולא לזרע ולא לקצר, : ועם אדם לא ינגעו, אמר רב המנונא אפלו באותם שכתוב בהם : ואתן צאני צאן מרעיתי אדם אתם, לא ינוגעו, לפיכך משה מזהיר לישראל: כי תבאו אל ארץ כנען.
הדא הוא דכתיב : יגל יבול ביתו נגרות ביום אפו, יהו גוררין ומוציאין, אימתי, ביום שיגרה הקדוש ברוך הוא אפו באותו האיש, הא כיצד אדם אומר לחברו השאילני קב חטים ואמר לו אין לי, קב שעורים, אין לי, קב תמרים, אין לי. אשה אומרת לחברתה השאילני נפה, היא אומרת אין לי, השאילני כברה, ואומרת אין לי, מה הקדוש ברוך הוא עושה מגרה נגעים בתוך ביתו, ומתוך שהוא מוציא את כליו הבריות רואות ואומרות לא היה אומר אין לי כלום, ראו כמה חטים יש כאן, כמה שעורים, כמה תמרים יש כאן. לווט ביתא באלין לווטיא. רבי יצחק ברבי אליעזר מייתי לה מן הדין קרא : שקערורת, שקע ביתא באלין לווטיא. לפיכך משה מזהיר את ישראל: כי תבאו אל ארץ כנען.
על עשרה דברים נגעים באים, על עבודה זרה, ועל גלוי עריות, ועל שפיכות דמים, ועל חלול השם, ועל ברכת השם, ועל הגוזל את הרבים, ועל גוזל את שאינו שלו, ועל גסי הרוח, ועל לשון הרע, ועל עין רע. על עבודה זרה, מישראל שהעידו עדות שקר בהקדוש ברוך הוא ואמרו לעגל : אלה אלהיך ישראל, ומנין שלקו בצרעת, שנאמר : וירא משה את העם כי פרע הוא, שפרחה בהן צרעת. ועל גלוי עריות, מבנות ציון, שנאמר : יען כי גבהו בנות ציון. ומנין שלקו בצרעת, שנאמר : ושפח ה' קדקד בנות ציון. ועל שפיכות דמים, מיואב, שנאמר : יחלו על ראש יואב. ועל חלול השם, מגיחזי : ויאמר גחזי נער איש האלהים, מהו : מאומה, מן מומא דאית ביה, ומנין שלקה בצרעת, שנאמר : וצרעת נעמן תדבק בך. ועל ברכת ה', מגלית, שנאמר : ויקלל הפלשתי את דוד באלהיו, ומנין שלקה בצרעת, שנאמר : היום הזה יסגרך ה' בידי, ואין הסגרה האמור כאן אלא לשון צרעת, שנאמר : והסגירו הכהן. ועל גוזל את הרבים, משבנא, שהיה נהנה מן ההקדשות, ומנין שלקה בצרעת, שנאמר : הנה ה' מטלטלך טלטלה גבר ועטך עטה, ואין ועטך עטה אלא צרעת, שנאמר : ועל שפם יעטה. ועל הגוזל את שאינו שלו, מעזיהו, דכתיב : ויהי המלך עזיהו מצרע עד יום מותו. ועל גסות הרוח, דכתיב : וכחזקתו גבה לבו עד להשחית וימעל בה' אלהיו. ועל לשון הרע, ממרים, דכתיב : ותדבר מרים ואהרן במשה, ומנין שלקתה בצרעת, שנאמר : והענן סר מעל האהל, ועל עין הרע, שנאמר : ובא אשר לו הבית, מי שיחד ביתו לו ואינו רוצה להנות לאחרים, כי הא דאמר רבי אלעזר : שקערורת, שקיע ביתא באלין לווטיא, לפיכך משה מזהיר את ישראל: כי תבאו אל ארץ כנען.
רב הונא בשם רבי יהושע בר אבין ורבי זכריה חתניה דרבי לוי בשם רבי לוי, אין בעל הרחמים נוגע בנפשות תחלה, ממי את למד מאיוב, שנאמר : הבקר היו חרשות, מלמד שהראה לו הקדוש ברוך הוא מעין עולם הבא, שנאמר : ונגש חורש בקצר, : ותפל שבא ותקחם, אמר רבי אבין בר כהנא יצאו מכפר קריינוס והלכו את כל האבילין ובאו למגדל צבעייא ומתו שם, : ואמלטה רק אני לבדי להגיד לך, אמר רבי יודן כל מקום שנאמר רק, מעוט, אף הוא משבר ומלקה. אמר רבי יודן לבדי ועל לבדי להגיד לך, אף הוא כיון ששמע מיד מת. : עוד זה מדבר וזה בא ויאמר כשדים שמו שלשה ראשים, רבי שמואל בר נחמן אמר כיון ששמע איוב כך מיד התחיל מגייס חילותיו למלחמה, הדא הוא דכתיב : כי אערוץ המון רבה ובוז משפחות יחתני. אמר אמה זו בזויה, שנאמר : הן ארץ כשדים זה העם לא היה, לא היתה באה אלא לתן אימתה, כיון שנאמר : אש אלהים נפלה מן השמים, אמר מה אני יכול לעשות, : קל מן שמיא נפל, מאן יכולה לעשות, : ואדם לא אצא פתח, לקח לו חרס להתגרד בו. אף במצרים כן : ויסגר לברד בעירם ומקניהם לרשפים, ואחר כך : ויך גפנם ותאנתם וישבר עץ גבולם, ואחר כך : ויך כל בכור בארצם ראשית לכל אונם. אף מחלון וכליון כן, בתחלה נגעה בהם מדת הדין בממונם, ואחר כך : וימתו גם שניהם. ואף נגעים הבאים על האדם, תחלה הן באים בביתו, חזר בו טעון חליצה, ואם לא, טעון נתיצה, הרי הן באים על בגדיו, חזר בו טעון כביסה, ואם לא, טעון שרפה, הרי הם באים על גופו, חזר בו יטהר, ואם לא : בדד ישב.
דבר אחר, כי תבאו אל ארץ כנען, שבעה עממין הן, ואתה אומר ארץ כנען, רבנן אמרי רמזו מה חם סרסו וכנען לקה, אף כאן ישראל חוטאין והארץ היא מתקללת. רבי אליעזר בן יעקב ורבנן, רבי אליעזר אומר על ידי שהיה כנען אביהם של כלם, הדא הוא דכתיב : וכנען ילד את צידן בכרו ואת חת. ורבנן אמרי על ידי שהיו כלם תגרין, כמה דאת אמר : אשר סחריה שרים כנעניה נכבדי ארץ, אמר רבי יוסי בן דוסא אליעזר הוא כנען ועל ידי ששמש אותו צדיק יצא מכלל ארור ובא לכלל ברוך, הדא הוא דכתיב : ויאמר ארור כנען, וכתיב : בוא ברוך ה', רבי יעקב בשם רבי יהודה בשם רבי נתן דבית גוברין עביד להו נטילת רשות, ומה אליעזר יצא מכלל ארור לכלל ברוך על ידי ששמש אותו צדיק, אחינו ישראל שנוהגין כבוד עם גדוליהם על אחת כמה וכמה, לפיכך משה מזהיר את ישראל: כי תבאו אל ארץ כנען.
וכתיב: ונתתי נגע צרעת, תני רבי חיא וכי בשורה היא להם שנגעים באים עליהם. תני רבי שמעון בן יוחאי כיון ששמעו כנענים שישראל באים עליהם עמדו והטמינו ממונם בבתים ובשדות, אמר הקדוש ברוך הוא אני הבטחתי לאבותיהם שאני מכניס את בניהם לארץ מלאה כל טוב, שנאמר : ובתים מלאים כל טוב, מה הקדוש ברוך הוא עושה מגרה נגעים בביתו והוא סותרו ומוצא בו סימא. וכי מי בא ואומר לכנענים שישראל נכנסין לארץ, אמר רבי ישמעאל בר נחמן שלש פרוזדיגמאות שלח יהושע אצלם, הרוצה לפנות יפנה, להשלים ישלים, לעשות מלחמה יעשה. גרגשי עמד [ופנה] מאליו, לפיכך נתנה לו ארץ יפה כארצו, הדא הוא דכתיב : עד באי ולקחתי אתכם אל ארץ כארצכם, זו אפריקי. גבעונים השלימו, שנאמר : וכי השלימו ישבי גבעון. שלשים ואחד מלכים עשו מלחמה ונפלו.
בבית ארץ אחזתכם, זה בית המקדש, שנאמר : הנני מחלל את מקדשי גאון עזכם. : ובא אשר לו הבית, זה הקדוש ברוך הוא, שנאמר : יען ביתי אשר הוא חרב. : והגיד לכהן, זה ירמיה, שנאמר : מן הכהנים אשר בענתות. : כנגע נראה לי בבית, זו טינפת עבודה זרה, ויש אומרים זה צלמו של מנשה, הדא הוא דכתיב : והנה מצפון לשער המזבח סמל הקנאה הזה בבאה, מהו בביאה, אמר רבי אחא ביה ביה תותבא מפני למרי דביתיה. אמר רבי ברכיה כתיב : כי קצר המצע מהשתרע, אין המטה יכולה לקבל אשה ובעלה ורעה כאחת, אלא : והמסכה צרה כהתכנס, עשיתם צרה גדולה לאותו שכתוב בו : כנס כנס מי הים. : וצוה הכהן ופנו את הבית : ויקח את אצרות בית ה', : ונתץ את הבית, : וביתא דנה סתרה, : והוציא אל מחוץ [לעיר] [למחנה], : ועמה הגלי לבבל, יכול לעולם, תלמוד לומר : ולקחו אבנים אחרות, שנאמר : לכן כה אמר ה' אלהים הנני יסד בציון אבן אבן בחן פנת יקרת מוסד מוסד המאמין לא יחיש.