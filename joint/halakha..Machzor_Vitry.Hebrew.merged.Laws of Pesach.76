<b>דיני ימים טובים וחולו של מועד. </b><br>עו.<b>דין עירוב. </b><b>פסח</b> או שאר יום טוב שחל להיות בחמשי בשבת מניח אדם עירובי תבשיליו מערב יו"ט. שאין אופים ומבשלים מיו"ט לשבת אלא א"כ עירב בפת ותבשיל. וכיצד הוא עושה לוקח פת ומניח על גביו בשר או ביצה או דג כשהן מבושלין ומזכה להן לכל בני העיר על ידי אחר. וכגון על ידי בנו ובתו הגדולים. או על ידי אשתו. ולוקח מידה ומברך אשר קדשנו במצותיו וציונו על מצות עירוב. ואומ' בדין יהא שרי לנא לאפויי ולבשולי ולאתקוני ולאטמוני ולאדלוקי שרגא מיומא טבא לשבתא לנא ולכל בני ישראל הדרים בעיר הזאת: ומייחד לו מקום: פעם אחת הניחו בבית ר' עירובי תבשולין ערב יום טוב. למחר ביום ראשון מצא הפת לבדו שנשאר. והבשר שעמו נאכל. והרצו דברים לפני ר' על שלחנו. ואמר אילו היה הדבר בא לפנינו עד למחר לא היה תקנה בדבר. אבל עכשיו יש תקנה. דאמר רב מתנה אמר רב מניח אדם עירובי תבשולין מיום טוב לחבירו ומתנה. ולקח ר' בשר מן הקערה שלפניו. ואחת מן הככרות. ואמ' אם היום קודש ולמחר חול אין אנו צריכין לכך. ואין בדבריי כלום. בדין יהא שרי לנא כו'. וייחד לו ר' מקום: