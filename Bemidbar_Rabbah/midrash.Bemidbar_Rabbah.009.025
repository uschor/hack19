ואם לא נטמאה האשה  לשעבר  וטהרה הוא לעתיד לבוא אותה שעה  ונקתה מן האלות ומן השבועה  ונזרעה זרע רבי אליעזר אומר כדאי הוא הצער שינתן לה בנים בשכרה שאם היתה עקרה נפקדת רבי יהושע אומר אם כן ילכו כל העקרות ויקלקלו בשביל שיפקדו וזו שישבה הפסידה מה תלמוד לומר ונקתה ונזרעה זרע שאם היתה יולדת בצער היתה יולדת ברוח נקבות יולדת זכרים שחורים יולדת לבנים קצרים יולדת ארכים יולדת לשתי שנים יולדת בכל שנה יולדת אחד יולדת שנים רבי שמעון אומר אין נותנין שכר לעברה אלא לפי שהיתה אסורה לזרע לשעבר יכול תהא כן לעתיד לבוא תלמוד לומר ונקתה ונזרעה זרע מתרת היא לזרע מעתה