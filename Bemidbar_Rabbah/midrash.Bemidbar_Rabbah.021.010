ותקרבנה בנות צלפחד  אותו הדור היו הנשים גודרות מה שהאנשים פורצים שכן את מוצא שאמר להן אהרן  פרקו נזמי הזהב אשר באזני נשיכם ולא רצו הנשים ומחו בבעליהן שנאמר  ויתפרקו כל העם את נזמי הזהב וגו' והנשים לא נשתתפו עמהן במעשה העגל וכן במרגלים שהוציאו דבה  וישבו וילינו עליו את כל העדה ועליהם נגזרה גזרה שאמרו  לא נוכל לעלות אבל הנשים לא היו עמהם בעצה שכתוב למעלה מן הפרשה  כי אמר ה' להם מות ימתו במדבר ולא נותר מהם איש כי אם כלב בן יפנה איש ולא אשה על מה שלא רצו לכנס לארץ אבל הנשים קרבו לבקש נחלה בארץ לכך נכתבה פרשה זו סמוך למיתת דור המדבר שמשם פרצו האנשים וגדרו הנשים