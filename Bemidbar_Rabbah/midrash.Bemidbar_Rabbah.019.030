כי חשבון עיר סיחן  זה שאמר הכתוב  כי ה' אהב משפט אמר לו הקדוש ברוך הוא  אל תצר את מואב וחשבון של מואב היתה שנאמר כי חשבון עיר סיחן מלך האמרי וגו' באו ישראל ונטלו חשבון שהיתה של סיחון וכל מה שנטל ממואב שאלו נטלוהו ממנו היה בידם גזל של עולה אלא נטל סיחון מן מואב ונטל ישראל מן סיחון שהיו פטורין מן הגזל לכך כתיב כי חשבון עיר סיחן  על כן יאמרו המשלים זה בלעם ואביו ששכרן סיחון לקלל את מואב והן אמרו  תבנה ותכונן עיר סיחון כי אש יצאה מחשבון אכלה ער מואב שקללו את מואב שימסרו בידו  אוי לך מואב