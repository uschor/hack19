רבי יהושע דסכנין בשם רבי לוי אמר ארבעה דברים יצר הרע משיב עליהן דכתיב בהן חקה אשת אח וכלאים ושעיר המשתלח ופרה אדמה אשת אח דכתיב  ערות אשת אחיך וגו' ובלא בנים  יבמה יבא עליה וכתיב בערות אשת אח  ושמרתם את כל חקתי וכלאים  לא תלבש שעטנז וסדין בציצית מתר וכתיב ביה חקה  את חקתי תשמרו שעיר המשתלח דכתיב  והמשלח את השעיר לעזאזל יכבס בגדיו והוא עצמו מכפר על האחרים וכתיב ביה  והיתה זאת לכם לחקת עולם פרה מנין דתנן כל העוסקין בפרה מתחלה ועד סוף מטמאין בגדים והיא גופה מטהרת בגדים וכתיב בה חקה זאת חקת התורה