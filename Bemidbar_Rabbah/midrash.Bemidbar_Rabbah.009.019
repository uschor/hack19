ובאו המים המאררים האלה במעיך  אין לי אלא במעיך ומנין אף בכל אבר ואבר ובכל שערה ושערה תלמוד לומר ובאו  ובאו אף בכל אבר ואבר ובכל שערה ושערה  לצבות בטן ולנפל ירך רבן גמליאל אומר מנין כשם שהמים בודקין את האשה כך בודקין את האיש הנואף תלמוד לומר לצבות בטן ולנפל ירך  ואמרה האשה ולא אלמת  אמן אמן אמן על השבועה אמן על האלה אמן מאיש זה אמן מאיש אחר אמן לשעבר אמן לעתיד לבוא אמן שלא נטמאתי מן הארוסין אמן שלא נטמאתי מן הנשואין