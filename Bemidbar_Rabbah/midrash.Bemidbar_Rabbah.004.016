ועל מזבח הזהב יפרשו בגד תכלת  אף מזבח הזהב לפי שהיה עומד בהיכל היו מכסין אותו בבגד תכלת תחלה ואחר כך כסוהו במכסה עור תחש ושמו בדיו לטל בהם שנאמר  וכסו אתו במכסה וגו' אבל כליו לא היו נותנין עמו אלא לבד היו נותנין אותם על בגד תכלת ומכסין אותן במכסה עור תחש והיו נותנין אותם על המוט כדי לטלן עליו שנאמר  כל כלי השרת אשר ישרתו וגו' מה היו כליו כף ומחתה כף לקטרת סמים ומחתה להכניס בה גחלים היה מניח המחתה של גחלים על גבי המזבח ומערה הקטרת שבכף לתוכה על גבי הגחלים זה היה מזבח הזהב