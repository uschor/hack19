מה כתיב למעלה מן הענין שנאמר  ויהי ביום כלות משה ויקריבו נשיאי ישראל ואחר כך דבר אל אהרן בהעלתך את הנרת זה שאמר הכתוב  יראו את ה' קדשיו כי אין מחסור ליראיו את מוצא למעלה אחד עשר שבטים הקריבו ושבט אפרים הקריב וכל הנשיאים הקריבו חוץ מנשיאו של לוי ומי היה נשיאו של לוי זה אהרן שנאמר  ואת שם אהרן תכתב על מטה לוי ואהרן לא הקריב עם הנשיאים והיה אומר אוי לי שמא בשבילי אין הקדוש ברוך הוא מקבל שבטו של לוי אמר לו הקדוש ברוך הוא למשה לך אמר לו לאהרן אל תתירא לגדולה מזו אתה מתקן לכך נאמר דבר אל אהרן ואמרת אליו בהעלתך את הנרת הקרבנות כל זמן שבית המקדש קים הם נוהגים אבל הנרות לעולם  אל מול פני המנורה יאירו וכל הברכות שנתתי לך לברך את בני אינן בטלין לעולם