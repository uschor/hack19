וידבר ה' אל משה במדבר סיני  למה במדבר סיני מכאן שנו חכמים בשלשה דברים נתנה התורה באש ובמים ובמדבר באש מנין  והר סיני עשן כלו וגו' ובמים מנין שנאמר  גם שמים נטפו גם עבים נטפו מים ובמדבר מנין וידבר ה' אל משה במדבר סיני ולמה נתנה בשלשה דברים הללו אלא מה אלו חנם לכל באי העולם כך דברי תורה חנם הם שנאמר  הוי כל צמא לכו למים דבר אחר וידבר ה' אל משה במדבר סיני אלא כל מי שאינו עושה עצמו כמדבר הפקר אינו יכול לקנות את החכמה והתורה לכך נאמר במדבר סיני