דבר אחר ותקרבנה בנות צלפחד וגו' גדלה להן וגדלה לאביהן גדלה למכיר וגדלה ליוסף שכך יצאו ממנו נשים חכמות וצדקניות מה חכמתן שלפי שעה דברו שהיה משה עוסק בפרשת נחלות  לאלה תחלק הארץ אמרו לו אם כבן אנו נירש כבן ואם לאו תתיבם אמנו מיד  ויקרב משה את משפטן לפני ה' צדקניות היו שלא נשאו אלא להגון להם ולמה זמנן הקדוש ברוך הוא למשה באחרונה שלא יראה משה עצמו שפרש מן האשה ארבעים שנה הודיעו הקדוש ברוך הוא באלו לומר הרי הנשים שלא נצטוו לא נשאו אלא להגון להם