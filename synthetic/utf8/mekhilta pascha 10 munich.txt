פרשה י בראשון בארבעה עשר וגו' קבעו הכת' חובה עד יום האחד ועשרים לחדש בערב למה נאמר לפי שהוא או' שבעת ימים מצות תאכלו אין לי אלא ימים ולילות מניין ת"ל עד יום האחד ועש' וגו' לרבות את הלילות שבעת ימים שאר אין לי אלא בל ימצא בל יראה מניין ת"ל לא יראה לך שאר אין לי אלא שאר שהוא בל יראה ובל ימצא חמץ מניין ת"ל לא יראה לך חמץ ולא יראה לך שאר הקיש שאר לחמץ וחמץ לשאר מה זה בל יראה (ח) ואף זה בל יראה מה זה בל ימצא ואף זה בל ימצא מה זה מחמשת המינין אף זה מחמשת המינים בבתיכם למה נאמר לפי שנ' בכל גבולך שומע אני כשמועו ת"ל בבתיכם מה ביתך ברשותך אף גבולך ברשותך יצא חמצו של ישראל שהוא ברשות נכרי אע"פ שהוא יכול לבערו אבל אינו ברשותו יצא חמצו של נכרי שהוא ברשות ישראל וחמץ שנפלה עליו מפולת אע"פ שהוא ברשותו אבל אינו יכול לבוערו עתה אתה אומ' לכך בא או לא בא אלא ללמד בבתים שבעה ובגבולים לעולם ת"ל ולא יראה לך שאר מה בתים שבעה אף בגבולים שבעה כי כל אוכל מחמצת למה נאמר לפי שהוא או' כי כל אוכל חמץ אין לי אלא חמץ שחייבין עליו כרת שאר מניין ת"ל כי כל אוכל מחמצת ונכרת' עד שלא יאמר יש לי בית דין מה אם חמץ שאינו מחמיץ לאחרים חייבין עליו כרת שאר שהוא מחמיץ לאחרים דין הוא שיהו חייבי' עליו כרת לא אם אמרת בחמץ שהוא ראוי לאכילה לפיכך חייבין עליו כרת אם תאמ' בשאר שאינו ראוי לאכילה לפיכך לא יהיו חייבי' עליו כרת ת"ל כי כל אוכל מחמצת ונכרתה אני אקרא את השאר קל וחומר לחמץ מה אם השאור שאינו ראוי לאכילה חייבין עליו כרת חמץ שהוא ראוי לאכילה דין הוא שיהו חייבי' עליו כרת לא אם אמרת בשאר שהוא מחמץ לאחרים לפיכך חייבי' עליו כרת תאמר בחמץ שאינו מחמץ לאחרים לפיכך לא יהיו חייבי' עליו כרת ת"ל כי כל אוכל חמץ ונכרת כי כל אוכל מחמצת ונכר' עד שאמרו שני כתובי' ואם לאו לא שמענו ונכרתה אין הכרתה אלא הפסקה הנפש ההיא מזידה דברי ר' עקיבא מעדת ישראל שומע אני תכרת מעדת ישר' ותלך לה אל עם אחר ת"ל מלפני אני יי' בכל מקום רשותי בגר ובאזרח הארץ לפי שהוא מעשה בישראל צריך להביא את הגרים כל מחמצת לא תאכלו למה נאמר לפי שהוא או' כי כל אוכל חמץ ונכרתה כי כל אוכל מחמצת ונכרתה אין לי אלא אילו תערובתן מניין ת"ל כל מחמצת לא תאכלו מכל מקום בכל מושבותיכם תאכלו מצות למה נאמ' לפי שהוא או' ואכלת לפני יי' אל' מעשר דגנך וגו' הרי שהעלה מעשר שני לירושלם שומע אני יוצא בו משום מצה ומניין שאין יוצא לא משום שתי הלחם ולא בלחם הפנים ולא בשירי מנחות ולא בחלות תודה ולא ברקיקי נזיר ולא בב[י]כורים ת"ל בכל מושבותיכם תאכלו מצות יצאו אלו שאין נאכלין בכל מושבותכם משמע מוציא אני את אילו ומביא את האיספגנין ואת הדבשנין ואת האסקריטין וחלת משרת ואשישה ת"ל לחם עוני יצאו אילו שאינן לחם עוני דברי ר' ישמעאל וחכמי' או' יוציא בם ובמעשר שני ומה ת"ל לחם עוני שלא ילוש לא ביין ולא בשמן ולא בשאר כל המשקין אבל מקטף הוא מכולם ר' אליעזר או' יוצא בם ובמעשר שני ומה ת"ל לחם עוני מה לחמו של עני כל ימות השנה אשתו לשה והוא מסיק בתנור אף כאן אשתו לשה והוא מסיק בתנור ר' יוסי הגלילי או' הרי הוא אומ' לא תאכל עליו חמץ וגו' שומע אני אף במעשר שני במשמע ת"ל לחם עוני יצא מעשר שני שאינו נאכל אלא בשמחה 
