עורלה הנוטע לסייג ולקורות ולעצים פטור מן הערלה אמ' רבן שמעון בן גמליאל במה דבר' אמור' בזמן שנטעו לסייג ולקורות ולעצים דבר הראוי להם חייב בערלה ודבר שאין ראוי להם פטור מן הערלה נטעו לעצים וחישב עליו לאכילה מאימתי מונה לו משעת נטיעתו הנוטע לרבים חייב ור' יהו' פוטר ר' שמעון בן אלעזר אומ' משמו היה נוטע לרבים חייב בעורלה העולה לרבים מאיליו פטור מן הערלה הנוטע בספינה ובעציץ ובראש הגג פטור נטעו בעציץ שאינו נקוב ושברו וחזר ונטעו בעציץ נקוב אם יכול לחיות חייב ואם לאו פטור כיזה צד ידוע אם יכול לחיות חופר גומא בארץ ונוטעו בה אם יכול לחיות חייב ואם לאו פטור אילן העולה בין מן הגזע ובין מן השרשים חייב בערלה ר' יהודה אומ' העולה מן הגזע חייב ומן השרשין פטור הקדיש ואחר כך נטע חייב בערלה נטעו ואחר כך הקדישו ופדאו מאימתי מונה לו משעת נטיעתו גוי שהרכיב עץ מאכל על גבי עץ סרק מאימתי מנה לו משעת נטיעתו ר' יוסי אומ' נוטעין יחור של עורלה ואין נוטעין יחור אגוז של עורלה מפני שהוא פירי ואין מרכיבין כפניות של ערלה ר' שמעון בן אלע' אומ' סימני עורלה עולין באחד ומאתים צובע בהן בבלול והולכין אחר הרוב ר' עקיבא אומ' בשר בחלב מותר בהנאה בעלי מומין אסורין כל שהן ר' יוסי אומ' בעלי מומין יבקר תנור שהיסיקו בקליפי עורלה אם חדש יותץ אם ישן יוצן אם אפה ובישל בגידולין מותר אפר כולן מותר חוץ מעצי אשירה עפר בתים שנתנגעו ואפר בגדים שנתנגעו אסורין בהנאה ספק ערלה בארץ ישר' אסור בסוריא מותר ובחוצה לארץ מותר כרם שנטעו ירק וירק נמכר חוצה לו ספיקו בארץ ישר' אסור בסוריא ובחוצה לארץ מותר ר' יהודה אומ' אף זה ספק בסוריא מותר איזה הוא ספק בסוריא מותר כרם שנטעו ירק ושדה ירק בצִ[י]דו וירק נמכר חוצה לו ספק בארץ ישר' אסור בסוריא ובחוצה לארץ מותר הרי שמצא נטיעה קטנה בתוך שדהו ספיקה בארץ ישר' אסורה בחוצה לארץ מותרת ר' אלעזר בר' יוסי בן דורמסקית שאמ' משום ר' יוסי הגלילי שאמ' משום ר' יוחנן בן נורי שאמ' משום ר' אליעזר הגדול אין עורלה בחוצה לארץ סליק פירקא וסליקא מסכתא כולה
